--1----
HET VERSCHIL TUSSEN OPENBARE WEG - OPENBAAR TERREIN - 
NIET OPENBAAR TERREIN.

1. Een openbare weg.

Een openbare weg, zoals een, een brug, een tunnel, een pad, 
een aardeweg, een plein, een autosnelweg ...,
is een openbare plaats waar we zonder probleem met alle, of met sommige 
voertuigen mogen komen.
We hoeven aan niemand uitleg te geven waarom we nu net daar willen rijden.2. Een openbaar terrein.Een openbaar terrein, zoals de parking van een restaurant of 
een benzinestation, is een openbare plaats waar we enkel met onze 
voertuigen zullen komen, als we er echt voor iets moeten zijn.3. Een niet-openbaar terrein.Op een niet-openbaar terrein, zoals het oefenterrein van een rijschool 
of een fabrieksparking, mogen we enkel rijden, als we er een speciale toelating of vergunning voor hebben.4. Waar geldt het verkeersreglement?Eigenlijk geldt het verkeersreglement alleen maar op de openbare weg. 
Voor overtredingen die je op de openbare weg begaat, krijg je een 
bekeuring.
Toch mag je op een openbaar terrein en een niet-openbaar terrein 
niet zomaar doen wat je wil. 
Voor zware inbreuken die je daar begaat, kun je 
ook beboet of strafrechtelijk vervolgd worden.5. Privaat weg.Wegen waar het bord "privaat" staat, zijn geen openbare wegen. 
Daar geldt het verkeersreglement niet. Behalve als het een privaatweg is die toch door iedereen mag gebruikt worden.
6. Trambestuurders.

Wanneer tramsporen op de openbare weg liggen, moeten trambestuurders 
de verkeersregels niet volgen.
Zij moeten enkel rekening houden met:
 . de bevelen van een bevoegd persoon.
 . de verkeerslichten.
Een tram altijd voorrang.



DE ONDERDELEN VAN EEN OPENBARE WEG.

Sommige jongeren denken wel eens dat de openbare weg alleen maar het 
verharde deel is waarop de wagens rijden. Maar dat is niet juist.
Ook het fietspad en de zachte of verharde berm en het voetpad zijn een 
onderdeel van de openbare weg.
De openbare weg rijkt immers tot aan een gracht of tot aan een prive-eigendom.


DE RIJBAAN.

1. Wat is de rijbaan?

De rijbaan is het verharde deel van de openbare weg, waar voertuigen 
zoals een auto, autobussen, motorfietsen en tractors rijden.
Wanneer er geen fietspad is, mogen ook tweewielige bromfietsen en 
fietsers op de rijbaan rijden. En is er geen berm of geen voetpad, dan mogen de voetgangers ook op de rijbaan stappen.

2. Streep op de rand van de rijbaan.

Op sommige plaatsen is een (dunne) witte streep op de rand van de 
rijbaan geschilderd.  
  
Deze streep wijst enkel de buitenrand van de rijbaan aan en heeft 
voor de rest geen enkele betekenis.

Opgelet: aardeweg.
Wanneer de laatste meters van een aardeweg verhard zijn met klinkers, asfalt of beton dan blijft het toch een aardeweg en wordt het geen rijbaan.

3. Waar moet je rijden?

Bestuurders moeten zoveel mogelijk rechts op de rijbaan rijden.
Dus zomaar in het midden of links op de rijbaan rijden mag niet en 
is een overtreding.


4. Normale maximumsnelheid op een rijbaan.

De maximaal toegelaten snelheid op een gewone rijbaan is 90 km/uur.
Maar in een volgende delen zal je leren dat deze snelheid soms hoger, 
maar vaak veel lager moet zijn.



TE SNEL RIJDEN OP DE RIJBAAN.

Je hebt een rijbewijs B.
Meer dan 40 km/uur sneller rijden dan de maximaal toegelaten snelheid
op gewone wegen wordt gestraft met een verval van het recht tot het 
besturen van een motorvoertuig voor een duur van ten minste acht dagen 
ten hoogste vijf jaar.
Je hebt een voorlopig rijbewijs B.
Normaal gesproken zul je opnieuw theorie-examen en praktijkexamen 
moeten afleggen.
------

--2----
RIJBAAN VERDEELD IN RIJSTROKEN

1. Rijstroken.

Een rijbaan kan met een wegmarkering in rijstroken worden onderverdeeld.
Met een wegmarkering bedoel ik hier: de witte onderbroken streep of de 
witte doorgetrokken streep die je in het midden van de rijbaan ziet. 
Met zo een wegmarkering kan een rijbaan in twee of drie of nog meer 
rijstroken worden onderverdeeld.


2. Pijlen op de rijstroken.

Nabij kruispunten worden op het wegdek soms pijlen geschilderd, die 
aangeven in welke rijrichting de voertuigen moeten rijden. 
Deze pijlen zijn ook wegmarkeringen. 


3. Waar rijden? 

Ook wanneer een rijbaan in rijstroken is onderverdeeld, moeten bestuurders 
in normale omstandigheden zoveel mogelijk op de rechterrijstrook rijden. 
Dus zomaar op de linkerrijstrook rijden is een overtreding.


4. Snelheid. 

Op een gewone rijbaan met rijstroken is de maximaal toegelaten snelheid 
90 km/uur. 
Maar dat is niet altijd zo, want verkeersborden of verkeersregels 
kunnen een andere maximumsnelheid opleggen, zoals we in volgende 
hoofdstukken zullen zien.


5. Inhalen.

Rijdt de bestuurder voor jou trager dan de maximaal toegelaten snelheid, 
dan mag je over een witte onderbroken streep rijden om het voertuig in 
te halen.(behalve als verkeersborden dat verbieden)
Over een witte doorlopende streep mag je niet rijden om een ander 
voertuig in te halen. 
Soms is een witte doorlopende streep en een witte onderbroken streep 
naast elkaar geschilderd.
Als de witte onderbroken streep langs jouw zijde is, dan mag je daar over 
rijden om een bestuurder links in te halen. Eenmaal het voertuig is 
ingehaald, rijd je over de doorgetrokken streep terug naar de 
rechterrijstrook.



RITSEN

1. Wanneer ritsen? 

Wanneer bij sterk vertraagd verkeer een rijstrook ophoudt wegens:
. rijstrookversmalling,
. wegenwerken,
. hindernis,
. ongeval.


2. Regels:

a. Ritsen is verplicht.

b. Ritsen is geen manoeuvre (uitleg manoeuvres is latere les).

c. Je mag pas invoegen in de vrije rijstrook vlak voor de 
   rijstrookvermindering.

d. Een rijstrook valt weg langs links OF langs rechts:
   Bestuurders op de vrije strook moeten beurtelings voorrang geven te 
   beginnen met rechts.

e. Een rijstrook valt weg langs links EN langs rechts:
   Bestuurders op de vrije strook moeten beurtelings voorrang geven 
   te beginnen aan een auto langs rechts, vervolgens aan een auto langs 
   links en tot slot mag de bestuurder zelf verder rijden. 



BUSSTROOK


De busstrook. 

Een speciale rijstrook is de busstrook, waarop je met een auto:
. niet mag rijden, , 
. en niet parkeren. 

De enige uitzondering wanneer je er wel mag op rijden, is de laatste meters 
voor een kruispunt, wanneer je naar links of rechts wil afslaan. 

Als andere bestuurders op een busstrook mogen rijden, staat het op 
onderborden of op de busstrook vermeld.



VERDRIJVINGSVLAK 


Het verdrijvingsvlak.

Soms worden naast rijstroken of op delen van een rijstrook, brede schuine 
strepen geschilderd. 
We noemen dit een verdrijvingsvlak. 

Op een verdrijvingsvlak mag je: 
. niet rijden,
. niet stilstaan,
. en niet parkeren.



WERKEN 


Oranjegekleurde strepen. 

Bij wegenwerken worden vaak voorlopige oranjegekleurde doorlopende of 
onderbroken strepen op het wegdek geschilderd. Deze markeringen 
hebben dezelfde betekenis als de witte. 
Zie je zowel witte als oranjegekleurde strepen, dan moet je enkel rekening 
houden met de voorlopige oranjegekleurde wegmarkeringen.
------

--3----
HET FIETSPAD


1. Wat is een fietspad?

en fietspad is een onderdeel van de openbare weg, waarop fietsers en 
bromfietsers klasse A moeten rijden. 
Soms moeten ook bestuurders van een bromfiets klasse B op een fietspad 
rijden. 
Een fietspad wordt aangeduid: 
. door een van de twee bovenstaande gebodsborden, 
. ofwel door middel van twee evenwijdige onderbroken strepen, waartussen 
  geen autoverkeer mogelijk is. 

Het kan zowel links als rechts van de rijbaan liggen. 
Op sommige plaatsen is het rood gekleurd, maar dat hoeft helemaal niet.


2. Onderdeel van de openbare weg. 

Het fietspad is een onderdeel van de openbare weg. Het is geen onderdeel 
van de rijbaan. 
Dit wil dus zeggen dat je met een auto niet op een fietspad mag rijden. 
Je mag er ook niet stilstaan om vlug een passagier te laten in- of uitstappen.



OVERSTEEKPLAATS 


Oversteekplaats voor fietsen en tweewielige bromfietsen.

Fietsers en bromfietsers die een oversteekplaats willen gaan oprijden, 
moeten voorrang verlenen aan de bestuurders die op de rijbaan rijden. 
Maar eenmaal ze op de oversteekplaats zijn, hebben ze voorrang. 

Ik vermeld nu ook al dat je:
. niet mag stilstaan en niet mag parkeren op een oversteekplaats,
. en ook niet op de rijbaan op minder dan 5 meter voor een oversteekplaats 
  voor fietsers.
. je mag ook geen bestuurder inhalen die vertraagt of die stopt voor een 
  oversteekplaats voor fietsers.



FIETSSUGGESTIESTROOK 


Fietssuggestiestrook onderdeel van de rijbaan. 
In sommige gemeenten worden op een deel van de rijbaan stroken 
geschilderd. 
Die kunnen rose, groen, beige of nog een andere kleur hebben. 

Zo een gekleurde strook noemen we een fietssuggestiestrook en is 
helemaal geen fietspad, omdat er geen twee evenwijdige onderbroken 
strepen of geen verkeersborden zijn die een fietspad aangeven. 
Zo'n strook is dus eigenlijk niets anders dan een geverfd stuk rijbaan, 
waarop je met een auto moet rijden en mag stilstaan of parkeren.



EINDE FIETSPAD


Twee zaken die je moet onthouden: 

Wanneer een fietser of een bromfietser de rijbaan oprijdt omdat het fietspad 
ophoudt, dan heeft hij voorrang en moeten bestuurders van wagens en 
motorfietsen die op de rijbaan rijden, voorrang geven. 
(De reden moet dus zijn dat het fietspad ophoudt en niet dat er een 
hindernis op het fietspad ligt). 

Je mag niet stilstaan en niet parkeren, op de rijbaan en op de berm, tot op 
5 meter voor en voorbij de plaats waar het fietspad ophoudt.



FIETSSTRAAT 


Wat is een fietsstraat? 

Het is een straat waar de fietsers de belangrijkste weggebruikers zijn, maar 
waar ook motorvoertuigen zijn toegelaten. Ze zijn er als het ware "te gast". 

. In een fietsstraat mogen auto's de fietsers niet inhalen.
. De maximaal toegelaten snelheid is 30 km/uur.
------

--4----
AUTOSNELWEG 


Algemeen 

Een autosnelweg is een openbare weg, waarvan het begin of de oprit 
wordt aangegeven door het eerste aanwijzingsbord en het einde of de 
uitrit door het tweede bord. 

Het is zalig rijden op een autosnelweg, omdat er geen verkeerlichten 
of voorrangskruispunten zijn. 

Motorvoertuigen met hun aanhangwagen mogen op een autosnelweg 
rijden,	behalve: 
. bromfietsen, 
. landbouwvoertuigen, 
. vierwielers zonder passagiersruimte, 
. en slepen van kermisvoertuigen.



SNELHEID 


1. Maximumsnelheid.

(Tip examen) In tegenstelling tot gewone wegen, waar je maximaal 90 
km/uur mag rijden, mag je op de rijstroken van een autosnelweg tot 
120 km/uur 
rijden. 

Dat kan uiteraard alleen maar als de rijomstandigheden het 
verantwoorden en bevoegde personen of verkeersborden het 
niet verbieden. 

Meer dan 40 km/uur sneller rijden dan de maximaal toegelaten 
snelheid op autosnelwegen wordt gestraft met een verval van 
het recht tot het besturen van een motorvoertuig voor een duur 
van ten minste acht dagen en ten hoogste vijf jaar.


2. Minimumsnelheid

(Tip examen) Op een autosnelweg moet je minstens 70 km/uur rijden, 
uiteraard als de omstandigheden het toelaten. 

Voertuigen die zo snel niet kunnen of mogen rijden, zoals bromfietsen of 
tractors of slepen, mogen daarom niet op een autosnelweg.

	 
3. Snelheid op afrit 

Bij sommige afritten zie je deze combinatie van borden staan. 
Dit wil dan zeggen dat je op de afrit maar maximaal 90/km uur mag rijden.


4. Smog 

Bij windstil weer kan ondermeer het verkeer zorgen voor SMOG.
De kleine stofdeeltjes (kleiner dan 1/1OOOste van een millimeter) zorgen 
voor gezondheidsproblemen. 

Om deze smog niet erger te maken, kan tijdelijk (één of enkele dagen) op 
autosnelwegen een snelheidsbeperking van maximaal 90 km/uur worden 
opgelegd. 

De snelheidsbeperking wordt aangegeven door middel van:
. elektronische borden;
. door een bord C43 met onderbord SMOG.


5. Spijkerbanden 

Spijkerbanden mogen tussen 1 november tot en met 31 maart geplaatst 
worden op voertuigen met een M.T.M. tot 3,5 ton. 

Snelheid:
. Autosnelwegen en wegen met 2x2 rijstroken: maximaal
  90 km/uur.
. Gewone wegen: maximaal 60 km/uur.



TE SNEL RIJDEN OP DE AUTOSNELWEG 

JE HEBT EEN RIJBEWIJS B.

Meer dan 40 km/uur sneller rijden dan de maximaal toegelaten snelheid 
op een autosnelweg wordt gestraft met een verval van het recht tot het 
besturen van een motorvoertuig voor een duur van ten minste acht dagen 
en ten hoogste vijf jaar. 


JE HEBT EEN VOORLOPIG RIJBEWIJS B. 

Normaal gesproken zul je opnieuw theorie-examen en praktijkexamen 
moeten afleggen.
------

--5----
AUTOWEG 


Algemeen 

(Tip examen) Een autoweg is een openbare weg, waarvan het begin wordt 
aangegeven door het eerste aanwijzingsbord en het einde door het 
tweede bord. 

Een belangrijk verschil met een autosnelweg is dat op een autoweg 
kruispunten kunnen zijn en er verkeerslichten kunnen staan. 

Motorvoertuigen met hun aanhangwagen mogen op een auto(snel)weg 
rijden, behalve: 
. bromfietsen, 
. landbouwvoertuigen, 
. vierwielers zonder passagiersruimte, 
. en slepen van kermisvoertuigen. 

Een autoweg kan uit twee of meerdere rijstroken bestaan. 
De rijrichtingen kunnen:
. gescheiden zijn door een wegmarkering,
. of door een middenberm



SNELHEID 


1. Rijrichtingen gescheiden door een middenberm (120 km/uur). 

(Tip examen) Op autowegen buiten de bebouwde kom, mag je onder 
normale omstandigheden, 120 km/uur rijden:
. als elke rijrichting minstens 2 rijstroken heeft,
. en deze gescheiden zijn door een middenberm.


2. Rijrichtingen gescheiden door een middenberm (andere snelheid).

Verkeersborden kunnen echter een lagere maximumsnelheid opleggen. 
(Tip examen) Loopt de autoweg "binnen de bebouwde kom", dan is de 
maximumsnelheid 50 km/uur.


3. Rijrichtingen gescheiden door een wegmarkering (90 km/uur). 
 

(Tip examen) Op autowegen "buiten de bebouwde kom", waarvan de 
rijrichtingen gescheiden zijn door wegmarkeringen en er dus geen 
middenberm is, mag je maximaal maar 90 km/uur rijden. 

Uiteraard kunnen door verkeerborden andere maximumsnelheden opgelegd 
worden. 

(Tip examen) Loopt de autoweg "binnen een bebouwde kom", dan is de 
maximumsnelheid 50 km/uur.


4. Minimumsnelheid 

Op een weg geldt geen minimumsnelheid. 

(Tip praktijkexamen) Je mag echter niet vergeten dat te traag rijden, 
zodat je anderen hindert 
en iedereen je moet inhalen, ook een overtreding is.



PECH - ONGEVAL


1. Gevarendriehoek 

(Tip examen) Heb je pech of een ongeval op een autoweg, dan moet je 
een gevarendriehoek op minstens 30 meter voor de auto plaatsen.
(Op een autosnelweg moet dat op 100 meter). 
Hij moet wel voor aankomende bestuurders altijd zichtbaar zijn vanop 
50 meter.


2. Fluojasje. 

Als op een autoweg je auto wegens pech of een ongeval ergens staat waar
je niet mag parkeren, dan moet, net zoals op een autosnelweg, de 
bestuurder een fluojasje dragen zodra hij uitstapt. 
Passagiers moeten dat niet, maar dragen het best ook. 
(Tip examen) Niet vergeten dat je altijd een fluojasje (samen met een 
gevarendriehoek, verbanddoos en brandblustoestel) in de auto moet 
hebben.


3. Praatpaal en noodnummer. 

Is er een praatpaal in de buurt, dan gebruik je die bij voorkeur 
om hulp te vragen.
(Tip examen) Anders bel je het internationaal alarmnummer 112, 
een nummer dat je goed moet kennen



LINKS INHALEN


1. Links inhalen. 

Ook op een autoweg moet je zoveel mogelijk op de rechterrijstrook 
rijden. 
Rijdt een bestuurder voor jou trager dan de maximaal toegelaten 
snelheid, dan mag je hem links inhalen. 
Haal je rechts in, dan is dat een zware overtreding.


2. File. 

Bij zeer druk verkeer en file speelt het geen rol dat het verkeer op 
de rechterrijstrook iets sneller gaat dan op de linker, omdat dit in 
de wegcode niet als inhalen wordt beschouwd.
------

--6----
DE BEBOUWDE KOM


1. Wat is een bebouwde kom? 

De bebouwde kom is een gebied waarvan de invalswegen worden 
aangegeven door een aanwijzingsbord. 

Het gele bord met rode rand geeft enkel het administratieve 
begin van een gemeente aan.
Het geeft dus NIET het begin van een bebouwde kom aan en heeft 
voor de rest geen enkele betekenis.


2. Snelheid binnen een bebouwde kom. 

(Tip examen) Binnen een bebouwde kom is de maximaal toegelaten 
snelheid 50 km/uur. 

Meer dan 30 km/uur sneller rijden dan de maximaal toegelaten 
snelheid binnen een bebouwde kom wordt gestraft met een verval 
van het recht tot het besturen van een motorvoertuig voor een 
duur van ten minste acht dagen en ten hoogste vijf jaar.
(Tip examen) De enige uitzondering is wanneer een verkeersbord 
op, of voorbij het beginbord van de bebouwde kom een andere 
snelheid oplegt.

In dit voorbeeld mogen bestuurders 70 km/uur rijden tot aan het 
eerstvolgende kuispunt.
Opdat je voorbij dat kruispunt niet zou vergeten dat je nog steeds 
in de bebouwde kom bent, word je er vaak aan herinnerd door deze 
combinatie van borden.
(Tuyau) MAAR als er een bord met "30" net boven het bord 'begin 
bebouwde kom' gelaatst is, dan geldt de snelheidsbeperking in de 
hele bebouwde kom en niet tot aan het eerstvolgende kuispunt. 

Opm. dit geldt alleen voor "30".


3. Snelheid bij het verlaten van een bebouwde kom.

Verlaat je de bebouwde kom, dan mag je op gewone wegen: 90 km/uur 
rijden, behalve wanneer verkeersborden een andere maximumsnelheid 
opleggen.
Het bovenste bord op deze foto zegt dat je maar maximaal 70 km/uur 
mag rijden tot aan het eerstvolgende kruispunt.
Het bovenste bord op deze foto zegt dat je maar maximaal 50 km/uur 
mag rijden tot aan het eerstvolgende kruispunt.

	

WOONERF 


1. Wat is een woonerf? 

Het begin van een woonerf wordt aangegeven door een aanwijzingsbord.
In een woonerf mogen voetgangers op de rijbaan wandelen. Ze mogen het 
verkeer wel niet nodeloos belemmeren. Kinderen kunnen in een woonerf 
op de rijbaan spelen.


2. Snelheid binnen een woonerf. 

(Tip examen) In een woonerf is de maximaal toegelaten snelheid 
20 km/uur. 
Meer dan 30 km/uur sneller rijden dan de maximaal toegelaten snelheid 
in een woonerf wordt gestraft met een verval van het recht tot het 
besturen van een motorvoertuig voor een duur van ten minste acht dagen 
en ten hoogste vijf jaar.


3. Parkeren binnen een woonerf.

(Tip examen) In een woonerf mag je alleen maar een auto parkeren als 
daarvoor plaatsen zijn voorzien.



SPEELSTRAAT 

In een speelstraat is de ganse breedte van de openbare weg voorbehouden 
voor het spelen. 

Toegelaten zijn bestuurders van motorvoertuigen: 
. die in de straat wonen 
. of wier garage in die straat gelegen is 
. alsook prioritaire voertuigen

Je mag er enkel stapvoets rijden.



FIETSSTRAAT 


Wat is een fietsstraat? 

Het is een straat waar de fietsers de belangrijkste weggebruikers zijn, 
maar waar ook motorvoertuigen zijn toegelaten. 
Ze zijn er als het ware "te gast". 

. In een fietsstraat mogen auto's de fietsers niet inhalen.
. De maximaal toegelaten snelheid is 30 km/uur.



ZONE 


1. Wat is een zone?

Een zone bestaat uit een of meerdere openbare wegen, waarvan het begin 
wordt aangeduid door een begin zonebord en het einde door een einde 
zonebord. 

(Tip examen) Zolang je binnen een zone rijdt, geldt de verplichting die 
je bij het binnenrijden van die zone hebt meegekregen: dag en nacht.


2. Elektronisch zonebord.

Wanneer je voorbij een elektronisch zonebord rijdt, dan geldt de 
verplichting alleen als het bord oplicht. 

Meer dan 30 km/uur sneller rijden dan de maximaal toegelaten snelheid 
in een Zone 30 wordt gestraft met een verval van het recht tot het 
besturen van een motorvoertuig voor een duur van ten minste acht dagen 
en ten hoogste vijf jaar.



VOORBEHOUDEN WEG 

Sommige wegen zijn voorbehouden voor bepaalde groepen van 
weggebruikers. Het begin van zo een weg wordt aangeduid door 
een aanwijzingsbord. 
Emblemen in het bord tonen aan welke weggebruikers toegelaten 
zijn. 
Voertuigen die op deze weg toegelaten zijn mogen maar maximaal 
30 km/uur rijden.



BIJZONDERE OVERRIJDBARE BEDDING

Het is een deel van de openbare weg die voorbehouden is voor 
trams en bussen. 

Zo een bijzondere overrijdbare bedding is, net zoals het fietspad, 
geen onderdeel van de rijbaan. Dat wil dus zeggen dat we daarop 
niet mogen rijden, behalve als onderborden aangeven dat sommige 
bestuurders het toch mogen. 

De andere voertuigen mogen een bijzondere overrijdbare bedding 
dwarsen om: 
. een parkeerplaats gelegen langs die bedding in te nemen of te verlaten
. of om een eigendom op te rijden of te verlaten, 
. en op kruispunten.	
------

--7----
DE WEGGEBRUIKERS 


1. Wat zijn weggebruikers? 

Volgens de wegcode is een weggebruiker elke persoon die gebruik 
maakt van de openbare weg. Het gaat dus over personen. 
Een dier zoals een paard of een hond en een ding zoals een 
fiets of een auto zijn dus geen weggebruikers. 

Weggebruikers zijn wel:
. de voetgangers 
. de bestuurders van voertuigen.



DE VOETGANGERS 


1. Wat zijn voetgangers 

Een voetganger is een persoon die zich “te voet” op de 
openbare weg verplaatst. Een voetganger moet dit doen op 
het trottoir of op het voetpad of op de berm. Is er geen 
voetpad of geen berm, dan mag hij bij voorkeur op het fietspad, 
ofwel op de rijbaan stappen.

Ook personen die een winkelkarretje of een kruiwagen voortduwen, zijn 
voetgangers, net zoals iemand die zich met een rolstoel of een 
voortbewegingstoestel maar stapvoets verplaatst

Iemand die een defecte bromfiets voortduwt is ook een voetganger. 
In dit voorbeeld moet het voortduwen op het trottoir gebeuren.
Een ruiter of een persoon die een paard begeleidt, is geen voetganger, 
maar wel een bestuurder.



OVERSTEEKPLAATS VOOR VOETGANGERS


1. Borden.

Als er binnen een afstand van 30 meter een oversteekplaats voor 
voetgangers of een zebrapad is, dan moeten voetgangers dat gebruiken.
Bijhorende verkeersborden staan op ongeveer 150 meter van de 
oversteekplaats.


2. Drie punten die je moet onthouden: 

a. Voorrang.
(Tip examen) Voetgangers die op het zebrapad stappen, of het willen gaan 
gebruiken, moet je altijd voorrang geven.
Rijd dus heel voorzichtig als je een oversteekplaats nadert.

b. Inhalen
(Tip examen) Je mag nooit een bestuurder inhalen die vertraagt of die stopt 
voor een zebrapad. 

Wat de bestuurder van de grijze auto hier doet, is dus een ernstige 
overtreding.

c. Stilstaan en parkeren
(Tip examen) Je mag niet op, maar ook niet tot op 5 meter voor een 
zebrapad op de rijbaan parkeren of even stilstaan om bijvoorbeeld 
iemand te laten in- of uitstappen.
Dat is trouwens ook zo bij een oversteekplaats voor fietsers en 
tweewielige bromfietsen. 
Voorbij een oversteekplaats mag je wel parkeren en stilstaan 
(behalve als verkeersborden het daar verbieden).



GEEN OVERSTEEKPLAATS


1. Voorrang? 

Een voetganger die de rijbaan wil oversteken op een plaats waar 
geen zebrapad is, moet zelf voorrang verlenen. 
Toch is de boodschap dat je altijd voorzichtig moet zijn.
------

--8----
BESTUURDERS 


1. Wie zijn bestuurders?

a.
Volgens de wegcode is een bestuurder een persoon die:
ofwel een voertuig bestuurt.
. Dat kunnen motorloze voertuigen zijn.
. Dat kunnen motorvoertuigen, zoals je daaronder ziet.

Zoals in de vorige les is uitgelegd, is iemand die een defecte 
bromfiets voortduwt een voetganger.
Deze persoon moet dus geen rijbewijs hebben, geen helm dragen, 
maar wel moet het voortduwen op het trottoir gebeuren.

Maar iemand die een motorfiets duwt: is een bestuurder.
Deze persoon moet dus een rijbewijs hebben, een helm dragen en 
op de rijbaan stappen.
Ook een bestuurder die uit de auto stapt en zijn auto verder duwt, 
blijft een bestuurder.



HEEL BELANGRIJK

Vanaf nu moeten jullie goed onthouden dat: wanneer we het in de 
volgende lessen over weggebruikers hebben, iedereen bedoeld wordt 
die de openbare		weg gebruikt. 
Dus zowel voetgangers als bestuurders van motorloze of motorvoertuigen. 
En hebben we het over bestuurders, dan zijn de voetgangers niet 
inbegrepen.



VERKEERSBORDEN EN REGELS 

Zoals je in de volgende lessen zult zien, geldt een verkeersregel of een 
verkeersbord niet altijd voor elke soort bestuurder, maar slechts voor 
bepaalde bestuurders.



BESTUURDERS VAN VOERTUIGEN MET M.T.M. TOT 3,5 TON 

De volgende lessen zullen voornamelijk gaan: over bestuurders van 
voertuigen met een M.T.M. van maximaal 3,5 ton.
Dat klinkt uiteraard zeer ingewikkeld, maar dat zijn nu net de 
voertuigen waarmee je met een voorlopig of definitief rijbewijs 
B mag rijden:
. een personenauto;
. een auto voor dubbel gebruik;
. een minibus (maximaal 8 zitplaatsen voor de passagiers en 1 zitplaats 
  voor de betuurder);
. een lichte vrachtauto.
------

--9----
WELKE VOERTUIGEN MAG JE MET EEN RIJBEWIJS B BESTUREN?


Rijbewijs B. 

Met een voorlopig of met een definitief rijbewijs B, mag je rijden met:
. een personenauto,
. een auto voor dubbel gebruik,
. een minibus,
. met een lichte vrachtauto,
op voorwaarde dat de M.T.M. of de Maximaal Toegelaten Massa niet hoger 
is dan 3,5 ton of 3500 kg.

Maar wat bedoelt men met de M.T.M.?



MAXIMAAL TOEGELATEN MASSA (M.T.M.) 


1. Wat is de Maximaal Toegelaten Massa?

Eenvoudig gezegd is de M.T.M. het maximaal totale gewicht dat een 
auto, samen met de benzine, de bestuurder, alle passagiers en de 
volle lading mag wegen.
 
Dat gewicht wordt bepaald door de fabrikant. Die weet immers hoe 
sterk het voertuig is gemaakt. 
Als je de auto nog zwaarder zou beladen, dan voldoet hij niet meer 
aan de veiligheidsnormen. 
Dus met een rijbewijs B mag je rijden met auto's waarvan de M.T.M. 
3500 kg mag bedragen..

Hoe kleiner een auto, hoe lager de M.T.M. en hoe groter de auto hoe 
hoger.Zolang de Maximaal Toegelaten Massa van een auto niet hoger is 
dan 3,500 kg, mag je er met een rijbewijs B mee rijden.



DE MASSA IN BELADEN TOESTAND (M.B.T.) 

1. Wat is de Massa in Beladen Toestand? 

De verkeersborden gaan niet over de M.T.M., maar over de M.B.T. ofwel 
over de Massa in Beladen Toestand van een voertuig. 
Maar wat is dat? 

De M.B.T. is het echte gewicht van de auto en van de personen en van 
de lading, als je al dat gewicht samen, op een bepaald ogenblik op 
een weegschaal zou zetten.


2. Een voorbeeld: 

Veronderstel dat de fabrikant bepaald heeft dat de M.T.M. van een auto 
2200 kg is. 

We plaatsen nu de auto op een weegschaal: 
. Het gewicht van de lege auto met de benzine en het water
  dat er in is, bedraagt 1500 kg.
. De bestuurder die ermee rijdt weegt 75 kg.
. De enige passagier weegt 40 kg.
. En de zak aardappelen in de koffer weegt 50 kg. 

Dan is op dat moment de M.B.T. 1665 kg, wat dus veel lager is dan de 
M.T.M. die de fabrikant voor die auto heeft voorzien.



WAT MOET IN DE AUTO (M.T.M. tot 3,5 ton) AANWEZIG ZIJN? 

Zorg ervoor dat je altijd in je auto hebt:
. een gevarendriehoek,
. een verbanddoosje,
. een brandblustoestel,
. en een fluovestje. 

Onthoud deze 4 zaken goed, want er wordt zeker een examenvraag 
over gesteld.



WAT MOET NIET IN DE AUTO AANWEZIG ZIJN?

Onderstaande zaken zijn niet verplicht, maar wel handig als je ze hebt:
. een trekkabel,
. een krik,
. een tomtom,
. een reservewiel.
. een parkeerschijf,
. een handsfree kit. 

(!!) In de auto bellen met een handsfree kit leidt evenzeer af als 
zonder handsfree kit. Dat handsfree bellen veilig is, is een 
hardnekkig misverstand. Het neemt aandacht in beslag die je nodig 
hebt voor het rijden. 

Vertel je correspondent dat je aan het rijden bent. Zo snapt hij 
of zij meteen dat je met beperkingen zit. 
Vereist het gesprek je volle aandacht, bel dan terug nadat je een 
veilige en reglementaire parkeerplaats hebt opgezocht.



WELKE DOCUMENTEN ZIJN NODIG? 


1. Voor de bestuurder:

. Identiteitskaart (origineel);
. Rijbewijs (origineel);


2. In de auto: 

. Inschrijvingsbewijs (origineel);
. Gelijkvormigheidsattest (origineel);
. Verzekeringsbewijs (origineel);
. Keuringsbewijs (origineel) indien nodig.
------

--10----
HOOGTE VAN EEN VOERTUIG 


1. Iets op het dak vervoeren. 

Een auto samen met zijn lading, mag maximaal 4 meter hoog zijn. 
Is het voertuig met lading toch hoger, dan valt het onder: 
"uitzonderlijk vervoer".


2. Verbodsbord. 

Omdat bruggen of tunnels soms lager zijn, kan dit bord een andere 
maximumhoogte opleggen. Dat dergelijk bord er niet zomaar staat, 
hebben bestuurders van een vrachtauto of bus al vaak ondervonden.


3. Iets op het dak vervoeren. 

Iets op het dak van een auto vervoeren, verhoogt de luchtweerstand 
en het brandstofverbruik.
Daarom verwijder je best een skibox of een imperiaal van het dak van 
de auto als je het niet nodig hebt.
Ook een fiets plaats je beter achteraan de auto in plaats van op het dak.



BREEDTE VAN EEN VOERTUIG 

Een voertuig samen met zijn lading mag ook niet breder zijn dan 
2,55 meter.(indien breder = "uitzonderlijk vervoer").
Vervoer je een brede lading:
. andere weggebruikers niet hinderen.
. andere voertuigen of eigendom niet beschadigen.
. zichtbaarheid niet hinderen.
. zorgen dat lading niet kan loskomen. 

Op plaatsen waar de rijbaan niet breed genoeg is, geeft een bord een 
andere maximumbreedte aan.



VOORAAN - ACHTERAAN 


1. Vooraan: 

Een lading mag vooraan nooit buiten het koetswerk van de auto 
uitsteken. 
Houd daar dus rekening mee als je ooit een ladder op het imperiaal 
vervoert.


2. Achteraan:

Achteraan mag dat maximaal 1 meter.


3. Extra lange lading: 

Maar veronderstel dat je toch een lading moet vervoeren, die langer 
is, en ondeelbaar of niet kan ineengeschoven of samengeplooid worden, 
dan mag die tot maximaal 3 meter buiten het koestwerk achteraan 
uitkomen, op voorwaarde dat je dit waarschuwingsbord achteraan de 
lading hangt.

Moeten de lichten van de auto branden, dan moet ook een naar achteren .
gericht rood licht en een oranje reflector aan elke zijkant van de 
lading aangebracht worden.



ZITPLAATS 


1. Bestuurder en passagier: 

Opdat de bestuurder voldoende comfort zou hebben, moet zijn zitplaats 
minstens 55 cm breed zijn. 

Voor de passagiers volstaat een breedte van 40 cm.


2. Veiligheidsgordel:

Elke zitplaats in de auto moet voorzien zijn van een veiligheidsgordel 
en zowel de bestuurder als de passagiers moeten de gordel dragen.


3. Wie moet geen veiligheidsgordel dragen? 

Zijn vrijgesteld van het dragen van een gordel: 
. een bestuurder die achteruitrijdt,
. taxibestuurders terwijl ze klanten vervoeren,
. postbodes die pakjes van huis tot huis brengen,
. bevoegde personen en hulpdiensten, als hun job het vereist. 

Ook op grond van gewichtige medische redenen kan je van het ministerie 
een speciale vrijstelling bekomen.
Zwangere vrouwen moeten wel een gordel dragen


4. Aangepast kinderzitje: 
Kinderen tot 18 jaar en kleiner dan 1m35 "MOETEN" in een aangepast 
veiligheidszitje vervoerd worden.

Een kind groter dan 1m35 "MAG" nog wel in een speciaal kinderzitje 
vervoerd worden.
------

--11----
DE LICHTEN VAN EEN AUTO 


1. Waarvoor dienen ze? 

De lichten van een auto hebben een dubbele functie: 
. zelf beter te kunnen zien,
. beter gezien te worden door de andere weggebruikers, zonder ze 
te verblinden. 

Hiervoor gebruikt een bestuurder 4 soorten lichten.
. Er zijn de dimlichten, waarmee men meestal rijdt als het donker is.
. En de grootlichten, die ook wel eens de verstralers worden genoemd.
. De meeste wagens hebben vooraan ook mistlichten.
. En tot slot zijn er de standlichten, die het minst licht geven.



WELKE LICHTEN GEBRUIKEN ALS JE MET DE AUTO RIJDT? 


1. Dimlichten en grootlichten. 

Wanneer de dimlichten of de grootlichten aan zijn, branden tegelijkertijd:
. vooraan de twee standlichten;
. achteraan de auto twee rode lampen. 

De dimlichten en/of de grootlichten moeten aangezet worden:

A. Donker:
    . Zodra het buiten donker wordt of als het donker is.
      (tussen het vallen van de duisternis en aanbreken van de dag). 

B. Tijdens de dag:
    . bij regen, wanneer je niet verder kunt zien dan 200 meter;
    . bij mist, wanneer je niet verder kunt zien dan 200 meter;
    . bij sneeuwval, wanneer je niet verder kunt zien dan 200 meter;
    . of andere omstandigheden, (vb rook bij brand) wanneer je niet 
	  verder kunt zien dan 200 meter.


2. Wanneer mogen de grootlichten niet branden? 

De grootlichten mogen niet branden:
. wanneer de weg onafgebroken en voldoende verlicht is, 
  zodat je 100 meter kunt zien. 
. wanneer je er een tegenligger mee zou verblinden. 
. wanneer er dichter dan 50 meter voor jou een auto rijdt
  die je niet onmiddellijk gaat inhalen. 
. wanneer je een spoorvoertuig of een vaartuig nadert.



DE MISTLICHTEN 


1. Vooraan: 

De voorste mistlampen moeten niet verplicht op een auto staan. 
Ze moeten dus ook nooit verplicht branden. 

Zij mogen gebruikt worden:
. bij mist,
. bij regen,
. bij sneeuwval,
samen met de dimlichten of eventueel zonder de dimlichten.


2. Achteraan:

Een auto moet wel 1 of twee rode achtermistlichten hebben die 
verplicht moeten schijnen: 

. bij mist, als de zichtbaarheid minder dan ongeveer
  100 meter bedraagt
. bij sneeuwval, als de zichtbaarheid minder dan ongeveer
  100 meter bedraagt,
. bij hevige regen moeten ze in België altijd branden. 
  (In Nederland mag het dan absoluut niet).


3. Mistbank:

Opgelet:
Kom je plots in een mistbank terecht, druk dan niet hevig op het 
rempedaal, maar rem geleidelijk af.



WELKE LICHTEN BIJ PARKEREN EN STILSTAAN?


1. Welke lichten moet je gebruiken? 

Wanneer je stilstaat of parkeert op de rijbaan of op de berm:
. tussen het vallen van de avond en het aanbreken van de dag,

. en in alle omstandigheden wanneer het niet meer mogelijk is
  duidelijk te zien tot op een afstand van ongeveer 200
  meter, moeten: 
    . vooraan: één of twee witte of gele standlichten branden 
    . achteraan: één of twee rode lichten branden.


2. Welke lichten mag je gebruiken? 

Bij mistig weer, sneeuwval of felle regen, mogen de dimlichten of 
de voormistlichten en ook de achtermistlichten gebruikt worden, 
maar het moet niet.


3. Binnen een bebouwde kom:

Binnen een bebouwde kom mogen de standlichten en de rode achterlichten 
vervangen worden door een parkeerlicht, wanneer het voertuig evenwijdig 
met de aslijn van de rijbaan geplaatst is en er geen aanhangwagen aan 
gekoppeld is. 

Alleen het parkeerlicht dat zich aan de kant van de aslijn van de rijbaan 
bevindt, mag dan gebruikt worden.



DE VIER WAARSCHUWINGSLICHTEN 


1. Welke lichten: 

De vier waarschuwingslichten van een auto mogen enkel branden:
. als je auto defect is;
. om andere bestuurders te waarschuwen voor een ongeval,
  een file, of een lading die op de weg ligt;
. Bestuurders van een schoolbus schakelen de
  waarschuwingslichten aan terwijl kinderen in- of uitstappen.


2. Foutief gebruik 

Sommige bestuurders laten de 4 waarschuwingslichten wel eens branden 
als ze hun auto ergens verkeerd geparkeerd hebben. Maar zo begaan ze 
een extra overtreding.



DE RICHTINGAANWIJZERS


1. Welke lichten? 

Een auto heeft vooraan en achteraan ook richtingaanwijzers.
Hoe en wanneer die moeten gebruikt worden, leren we in een volgende les.



TUNNEL 


1. Rijden in een tunnel:

Tot slot vermeld ik nog dat, als je in een tunnel rijdt, de dimlichten 
moeten branden (zichtbaarheid minder dan 200 meter) en je best je 
zonnebril afzet.


2. Rook in een tunnel: 

Hangt er dichte rook in de tunnel en kun je niet weg, dan moet je:
. de auto op de rechterrijstrook parkeren,
. de contactsleutel op de auto laten zitten,
. en zelf via een nooduitgang de tunnel verlaten
------

--12----
DE AUTOSNELWEG


1. Snelheid op de autosnelweg.

Op een autosnelweg (ook op de op- en afrit) is de maximaal toegelaten 
snelheid: 120 km/uur, behalve wanneer verkeersborden een andere 
maximumsnelheid opleggen. 
Je moet er onder normale omstandigheden ook minstens 70 km/uur rijden.


2. Verkeersborden. 

Dit bord betekent dat op de twee linkse rijstroken de maximaal toegelaten 
snelheid 90 km/uur is en op de rechterrijstrook 70 km/uur.


3. Matrixborden.

Een andere maximumsnelheid kan trouwens ook opgelegd worden door 
middel van matrixborden die boven de rijstroken hangen.


4. Snelheid op afrit. 

Nabij afritten staat soms deze combinatie van borden. 
De snelheidsbeperking geldt dan enkel op de afrit.


5. Autosnelweg verlaten. 

Wil je een autosnelweg verlaten, dan begin je best pas te remmen van 
zodra je op de afrit rijdt.


6. Slepen van een defecte auto.

VANAF 1 MAART 2014 = SLEPEN VERBODEN


7. Spijkerbanden 

Spijkerbanden mogen tussen 1 november tot en met 31 maart geplaatst 
worden op voertuigen met een M.T.M. tot 3,5 ton. 

Snelheid:
. Autosnelwegen en wegen met 2x2 rijstroken: maximaal
  90 km/uur.
. Gewone wegen: maximaal 60 km/uur.



DE AUTOWEG


1. Minimumsnelheid. 

Op een autoweg is er geen verplichte minimumsnelheid.
Toch mag je niet vergeten dat ergens abnormaal traag rijden, ook een 
overtreding is.


2. Maximumsnelheid. 

A. Rijrichtingen gescheiden door een middenberm (120 km/uur). 
(Tip examen) Op autowegen (en ook gewone wegen) buiten de bebouwde 
kom, mag je onder normale omstandigheden, 120 km/uur rijden:
. als elke rijrichting minstens 2 rijstroken heeft,
. en deze gescheiden zijn door een middenberm.

B. Rijrichtingen gescheiden door een middenberm (andere snelheid). 
Verkeersborden kunnen echter een lagere maximumsnelheid opleggen. 
(Tip examen) Loopt de autoweg "binnen de bebouwde kom", dan is de 
maximumsnelheid 50 km/uur.

C. Rijrichtingen gescheiden door een wegmarkering (90 km/uur). 
(Tip examen) Op autowegen "buiten de bebouwde kom", waarvan de 
rijrichtingen gescheiden zijn door wegmarkeringen en er dus geen 
middenberm is, mag je maximaal maar 90 km/uur rijden. 
Uiteraard kunnen door verkeersborden andere maximumsnelheden 
opgelegd worden. 
(Tip examen) Loopt de autoweg "binnen een bebouwde kom", 
dan is de maximumsnelheid 50 km/uur.



GEWONE WEGEN 


1. Maximaal toegelaten snelheid: 

De maximumsnelheid op gewone wegen is 90 km/uur. 
(Behalve 2 x 2 rijstroken gescheiden door een berm: 120 km/uur).


2. Verbodsborden: 

Door verbodsborden kan de maximaal toegelaten snelheid gewijzigd 
worden.


3. Onderbord: 

Soms staat op een blauw onderbord vanaf waar de snelheidsbeperking 
begint. 



BIJZONDERE PLAATSEN 


1. Woonerf

Binnen een woonwerf mogen voetgangers op de rijbaan wandelen en .
kinderen mogen er spelen. Daarom mag je er maximaal maar 
20 km/uur rijden.


2. Bebouwde kom 

Binnen een bebouwde kom is de maximaal toegelaten snelheid: 50 km/uur.
(Tip examen) De enige uitzondering is wanneer een verkeersbord op, 
of voorbij het beginbord van 
de bebouwde kom een andere snelheid oplegt. 
In dit voorbeeld mogen bestuurders 70 km/uur rijden tot aan het 
eerstvolgende kruispunt.


3. Binnen een zone 

(Tip examen) Zolang je binnen een zone rijdt, geldt de verplichting 
die je bij het binnenrijden van die zone hebt meegekregen: dag en nacht.
(Tip examen) Wanneer je voorbij een elektronisch zonebord rijdt, 
dan geldt de verplichting alleen als het bord oplicht.


4. Fietsstraat 

Het is een straat waar de fietsers de belangrijkste weggebruikers zijn, 
maar waar ook motorvoertuigen zijn toegelaten. 
Ze zijn er als het ware "te gast". 
. In een fietsstraat mogen auto's de fietsers niet inhalen.
. De maximaal toegelaten snelheid is 30 km/uur. 


5. Speelstraat 

Bestuurders die in een speelstraat toegelaten zijn, mogen er slechts 
stapvoets rijden.



VERHOOGDE INRICHTING


Een verhoogde inrichting wordt meestal aangekondigd door 
een gevaarsbord. 
Bij de inrichting zelf staat een tweede aanwijzingsbord. 
De maximumsnelheid op een verhoogde inrichting is 30 km/uur.



BELANGRIJK 


Te traag rijden:

Te snel rijden is uiteraard een overtreding.
Maar wat sommigen tijdens het praktijkexamen wel eens vergeten is 
dat onder normale omstandigheden overdreven 
traag rijden, ook een overtreding is. 

Je moet wel je snelheid altijd aanpassen aan de omstandigheden, 
zoals het weer, de staat van het wegdek, de verkeersdrukte.
------

--13----
DE VEILIGE VOLGAFSTAND 


1. Snelheid op de autosnelweg. 

Hoe sneller je rijdt, hoe meer afstand je moet bewaren. 
Via een eenvoudige formule, kan je die afstand berekenen: 
namelijk de snelheid waarmee je rijdt, gedeeld door twee. 
Stel dat twee wagens 120 km/uur rijden, dan is 
de veilige volgafstand: 60 meter. 
En rijden ze 100 km/uur, dan wordt het 50 meter.



DE REACTIETIJD - REACTIEAFSTAND 


1. Wat is de reactieafstand?

Stel dat deze bestuurder plots een ongeval ziet gebeuren. 
Tussen het ogenblik dat hij het ongeval ziet en het moment dat hij 
die prikkel in zijn hersenen verwerkt en beseft dat hij zijn voet 
op het rempedaal moet brengen, is de auto al een aantal meter 
verder gereden. 

Hoe sneller je rijdt, hoe groter de afstand wordt die tijdens de 
reactietijd wordt afgelegd en hoe langer de reactieafstand. 

. Bij 50 km/uur is de reactieafstand bijvoorbeeld 15 meter,
. Bij 90 km/uur 27 meter.
. Bij 120 km/uur 36 meter, nog voor je het rempedaal hebt ingedrukt.



DE REMAFSTAND 


1. Wat is de remafstand?

De remweg of de remafstand is de afstand die de auto aflegt, 
vanaf het ogenblik dat de bestuurder het rempedaal indrukt, 
tot de auto volledig stilstaat. 

Ook hier: hoe sneller je rijdt, hoe langer de remafstand.



DE STOPAFSTAND 


1. Wat is de stopafstand? 

De stopafstand is de totale afstand die een auto aflegt tijdens:
. de reactieafstand
. en de remafstand samen.



ABS 


1. Wat is het?

Sommige voertuigen zijn uitgerust met ABS of anti-blokkeersysteem.
Dit systeem voorkomt dat de banden op het wegdek gaan slippen als 
je fel remt.


2. Stopafstand met ABS. 

Remmen met ABS wil niet noodzakelijk zeggen dat de remafstand 
korter wordt, dan remmen zonder ABS. 

En rem je met ABS op een nat wegdek, dan zal de afstand langer 
zijn dan met ABS op een droog wegdek



DE BANDEN


Moet in prima staat zijn. 

Om veilig te rijden en te remmen, moeten de banden van de auto in 
goede staat zijn. 
. De profieldiepte moet minstens 1,6 mm zijn. Maar dat is dus een 
  absoluut minimum. 
. De bandendruk moet volgens de voorschriften van de fabrikant zijn. 
. Maak je een lange uitstap, of moet je een zware lading vervoeren, 
  dan verhoog je best de druk een beetje.
------

--14----
RECHTS KRUISEN 


1. Waar mag je rijden om rechts te kruisen?

Onder kruisen verstaan we een tegenligger passeren. 
Voertuigen moeten zoveel mogelijk rechts op de rijbaan rijden en zijn 
er rijstroken, op de rechterrijstrook, zodat er met tegenliggers 
veilig langs rechts kan gekruist worden. 
Is de rijbaan erg smal, dan mag je tijdens het kruisen ook over 
de gelijkgrondse berm rijden.


2. Waar mag je niet rijden om te kruisen?

Op sommige plaatsen is naast de rijbaan een brede witte streep 
geschilderd. Men noemt dat de "denkbeeldige rand van de rijbaan". 
Naast die streep ligt een gedeelte van de openbare weg waarop wagens 
kunnen parkeren of stilstaan.
Daarop mag je niet rijden om voertuigen te kruisen.

Ook op een fietspad mag het niet, want het fietspad is geen onderdeel 
van de rijbaan. 
Je mag wel op een fietssuggestiestrook rijden om te kruisen, 
want dat is wel een onderdeel van de rijbaan.


3. Kruisen van een tram. 

Het kruisen van spoorvoertuigen gebeurt ook rechts. 

Je mag een tram links kruisen als: 
. de doorgang te eng is om rechts te kruisen,
. of er zich een geparkeerd of stilstaand voertuig bevindt,
. of als er een hindernis is. 

Uiteraard mag je bij het links kruisen geen tegenligger hinderen 
of in gevaar brengen. Het is dus belangrijk om je er op 
voorhand van te vergewissen of er een tegenligger aankomt.


4. Kruisen op een kruispunt zonder pijlen op een wegdek. 

Op een kruispunt zonder pijlen op het wegdek, gebeurt het kruisen 
langs rechts.


5. Kruisen op een kruispunt met pijlen op het wegdek.

Op een kruispunt met pijlen op het wegdek, gebeurt het kruisen 
volgens de aanduiding van de pijlen.



WEGVERSMALLING 


1. Borden die een wegversmalling aangeven.

Soms wordt de rijbaan smaller. 
Jullie weten al dat een wegversmalling door een van deze 
gevaarsborden kan worden aangegeven.


2. Voorrang bij wegversmalling als er geen borden staan.

Als er geen borden staan die de voorrang regelen, dan moet de 
bestuurder langs wiens zijde de hindernis is, voorrang verlenen. 

In dit voorbeeld zal de blauwe auto als eerste voorbij de 
wegversmalling mogen rijden, want de wegversmalling is 
langs de andere kant van de rijbaan.


3. Voorrang bij wegversmalling als er borden staan. 

De bestuurder die rechts van hem het ronde 
rode bord ziet staan, moet voorrang verlenen. 

De bestuurder ziet rechts van hem het blauwe bord staan en weet 
dat hij voorrang heeft en mag dus als eerste verder rijden.



EENRICHTINGSVERKEER 


1. Openbare weg met eenrichtingsverkeer. 

Op sommige rijbanen staat dit verkeersbord, dat zegt dat het een 
weg is met eenrichtingsverkeer. 
Daar zal je dus geen andere wagens kruisen. 
Maar opgelet: het is wel mogelijk dat een onderbord aangeeft dat 
sommige bestuurders, bijvoorbeeld fietsers 
of bromfietsers klasse A op die weg in beide richtingen mogen rijden. 
Op een weg met 1-richtingsverkeer moet je in normale omstandigheden 
ook rechts rijden.
------

--15----
VERSCHIL TUSSEN LINKS INHALEN - VOORBIJRIJDEN


1. Een voertuig links inhalen.

Wanneer een voertuig trager rijdt dan de maximaal toegelaten snelheid, 
dan kan je dat voertuig links inhalen. 
Om over inhalen te kunnen spreken, moet het voertuig voor jou wel in 
beweging zijn. 


2. Een voertuig voorbijrijden. 

Als een voertuig niet rijdt, dan halen we het volgens de wegcode 
niet in, maar spreken we over: voorbijrijden. 



VOOR JE EEN VOERTUIG INHAALT 


1. Vragen:

Voor je een voertuig links inhaalt, moet je jezelf eerst wat vragen 
stellen: 
1. Rijdt de bestuurder voor mij trager dan de maximaal toegelaten 
   snelheid?
2. Kan ik hem op zeer korte tijd inhalen, zonder daarbij zelf een 
   snelheidsovertreding te begaan?
2. Is er een tegenligger die nadert?
3. Word je misschien zelf ingehaald door een achterligger?
4. En is er voldoende plaats, zodat je na het inhalen terug kunt 
   invoegen?
5. Zijn er misschien borden of regels die op deze weg het inhalen 
   verbieden?



HOE GEBEURT HET INHALEN? 


1. Gebruik van de richtingaanwijzer. 

Wanneer je de vijf voorgaande punten heb overwogen en het inhalen 
kan veilig gebeuren: 
. zet je de linkerrichtingsaanwijzer aan,
. waarna je de zijdelingse verplaatsing naar links maakt.
. Eenmaal de zijdelingse verplaatsing is beëindigd, schakel je de 
  richtingaanwijzer uit,
. en kan je het voertuig inhalen.
. Zodra je het voertuig hebt ingehaald, zet je de 
  rechterrichtingaanwijzer aan.
. en rijd je opnieuw naar rechts.



VEILIGE TUSSENAFSTAND 


1. Voetganger - Fietser - Tweewielige bromfietser. 

Een bestuurder moet bij het inhalen een zijdelingse afstand van 
ten minste één meter laten tussen zijn voertuig en een voetganger, 
wanneer laatstgenoemde zich op de rijbaan bevindt.

Hij moet bij het inhalen een zijdelingse afstand van ten minste één 
meter laten tussen zijn voertuig en een fietser of bestuurder van 
een tweewielige bromfiets.



IN SLECHTS TWEE GEVALLEN MAG JE RECHTS INHALEN 


1. Voorligger gaat links afslaan. 

Wanneer je voorligger naar links pinkt én hij zich al naar links heeft 
bewogen om de afslaanbeweging 
gemakkelijk uit te voeren. 

Bij het rechts inhalen mag je zeker niet rijden op de strook naast de 
dikke witte streep 
(denkbeeldige rand van de rijbaan), die bestemd is om te parkeren en 
ook niet over een fietspad. 

Maar je mag wel over de gelijkgrondse berm rijden.


2. Tram.

Ook een tram haal je rechts in. 

Is rechts inhalen niet mogelijk omdat de doorgang te eng is, 
bijvoorbeeld door werken, of omdat een auto geparkeerd of stilstaat, 
dan mag het links, op voorwaarde dat het veilig kan. 
Liggen de sporen rechts op de rijbaan, dan mag het uiteraard ook links.



WAT IS VOLGENS DE WEGCODE NIET INHALEN? 


1. File.

De wegcode spreekt niet over inhalen, wanneer er file is en het verkeer 
op de ene rijstrook wat sneller rijdt dan op de andere.


2. Binnen bebouwde kom. 

Ook niet wanneer bestuurders binnen de bebouwde kom de rijstrook 
volgen die het best aan hun bestemming beantwoordt:
. ofwel op een eenrichtingsweg die verdeeld is in rijstroken,
. ofwel op een tweerichtingsweg, met vier of meer rijstroken 
  waarvan ten minste twee voor elke rijrichting.



MOTORFIETSEN 

Bij file mogen motorfietsen tussen de voertuigen in rijden. 
(Op auto- of autosnelwegen mag dat alleen maar tussen de twee meest 
linkse rijstroken). 

. Ze mogen daarbij niet sneller rijden dan 50 km/uur,
. en ook maar maximaal 20 km/uur sneller rijden dan de
  voertuigen die ze inhalen.
------

--16----
WEGMARKERINGEN


1. Een voertuig links inhalen. 

Over een witte of een gele onderbroken streep mag je rijden om een 
voertuig links in te halen. 

Over een doorlopende witte of gele streep mag je niet rijden om links 
in te halen. 

Zijn een doorlopende en een onderbroken streep naast elkaar getrokken, 
dan mag je links inhalen, als de onderbroken langs jouw zijde is. 
Eenmaal ingehaald moet je dan over de doorlopende streep rijden, 
om je terug naar rechts te begeven.



VERHOOGDE INRICHTING

Op een verhoogde inrichting mag je geen enkel voertuig links inhalen, 
zelfs geen fiets. 
(De maximumsnelheid op een verhoogde inrichting is 30 km/uur).



REGELS 

Onderstaande regels zeggen waar het verboden is:
. om een gespan (voorbeeld 1),
. of een voertuig met meer dan 2 wielen (voorbeeld 2), 
. en een 2-wielig motorvoertuig (voorbeeld 3) links in te halen.


1. Overwegen.

Op overwegen die aangeduid zijn door een van de twee borden, 
is het links inhalen van:
. een gespan,
. of een voertuig op meer dan twee wielen.
. of een tweewielig motorvoertuig verboden, behalve als er slagbomen 
  zijn of als het maanwit licht brandt. 

Een fietser is geen motorvoertuig en mag je dus wel inhalen.


2. Op kruispunten: 

a. waar de voorrang van rechts geldt.

Op kruispunten waar geen borden staan die de voorrang regelen, 
of waar bovenstaand bord staat en dus de voorrang van rechts geldt, 
is het links inhalen van:
. een gespan,
. of een voertuig op meer dan twee wielen.
. of een tweewielig motorvoertuig verboden. 
(Een fietser is geen motorvoertuig en mag je dus wel inhalen).


b. Waar je voorrang moet verlenen. 

op kruispunten waar je voorrang moet verlenen, is het links inhalen van:
. een gespan,
. of een voertuig op meer dan twee wielen.
. of een tweewielig motorvoertuig verboden. 
(Een fietser is geen motorvoertuig en mag je dus wel inhalen).


3. Steile helling.

Nabij de top van een onoverzichtelijke helling is het links inhalen 
verboden van:
. een gespan,
. of een voertuig op meer dan twee wielen.
. of een tweewielig motorvoertuig verboden. 
(Een fietser is geen motorvoertuig en mag je dus wel inhalen). 

Je mag wel inhalen nabij de top van een onoverzichtelijke helling, 
als de rijbaan verdeeld is in rijstroken en je niet over de witte 
doorlopende streep rijdt.


4. Gevaarlijke bocht.

Ook in of voor een gevaarlijke bocht, wanneer de zichtbaarheid 
onvoldoende is, is het links inhalen van:
. een gespan,
. of een voertuig op meer dan twee wielen.
. of een tweewielig motorvoertuig verboden. 
(Een fietser is geen motorvoertuig en mag je dus wel inhalen). 

Het mag wel als het veilig kan, zonder over de witte doorlopende streep 
te rijden die de rijrichting scheidt.


5. Oversteekplaats. 

Een bestuurder die een oversteekplaats voor fietsen en tweewielige 
bromfietsen of een zebrapad nadert, of er vertraagt of er stopt, 
mag niet links ingehaald worden. 

Je mag ook niet stilstaan en niet parkeren op of op de rijbaan en 
op de berm tot op 5 meter voor die oversteekplaats. Voorbij de 
oversteekplaats mag het wel.



TRIPLEREN 

Onder tripleren verstaan we een voertuig inhalen, dat zelf al een 
ander voertuig aan het inhalen is. 

Op een rijbaan met tweerichtingsverkeer, mag je een auto inhalen 
die een tweewielige bromfiets of motorfiets aan het inhalen is. 
Je mag echter geen auto inhalen, terwijl die een andere auto inhaalt. 

Op een weg met eenrichtingsverkeer met minstens 3 rijstroken in je 
rijrichting, zoals een eenrichtingsweg met 3 rijstroken, 
of een autosnelweg met 3 rijstroken, mag je ook een auto inhalen 
terwijl die een andere auto inhaalt.
------

--17----
EEN ARM IN DE HOOGTE 

Wanneer op een kruispunt een agent 1 arm in de hoogte steekt, 
dan moeten alle weggebruikers stoppen.
Wie zich al op het kruispunt bevindt, moet het zo snel mogelijk verlaten.


EEN OF TWEE ARMEN GESTREKT 

Houdt een agent een of beide armen horizontaal gestrekt, 
dan moeten de weggebruikers die naar zijn buik en zijn 
rug toe komen, stoppen. 
Weggebruikers die naar zijn vingertoppen of zijn zijkant toe komen, 
mogen verder het kruispunt oprijden om er 
rechtdoor, of naar links, of naar rechts af te slaan. 
Een agent met twee armen horizontaal gestrekt, geeft dus net 
hetzelfde bevel als met een arm horizontaal gestrekt.


ZWAAIEN 

a. Heen en weer met rode toorts. 
Soms zwaait een agent met een rode lamp in de richting van een bestuurder. 
Die moet dan stoppen. 

b. Op en neer met armen. 
Zwaait een agent met zijn armen op en neer, dan wil hij duidelijk maken 
dat je trager moet rijden. 

c. Draaiende armbeweging. 
Maakt een agent met zijn arm draaiende bewegingen, dan geeft hij aan 
dat je sneller moet rijden.


FLUITJE 

Vaak horen we een agent op een fluitje blazen. Hij doet dit alleen 
maar om de aandacht te trekken, opdat men zou kijken naar het bevel 
dat hij met zijn armen geeft.



PERSONEN DIE AANWIJZINGEN GEVEN 


Wie zijn het? 

Er zijn personen zoals: gemachtigde opzichters, wegkapiteins, 
gemachtigde signaalgevers, of groepsleiders bij voetgangers of 
ruiters, die aanwijzingen kunnen geven, die de weggebruikers 
moeten opvolgen. 

Deze personen zijn echter geen bevoegde personen en bijgevolg 
kunnen zij geen bevelen geven, geen vaststellingen doen, 
geen verkeer regelen en geen bekeuringen uitschrijven.


Op kruispunten waar geen verkeerslichten staan.

Op kruispunten waar geen verkeerslichten staan, kunnen zij het 
verkeer stilleggen, op voorwaarde dat zij herkenbaar zijn en 
het verkeersbord C3 met een stok omhoogsteken.



PRIORITAIRE VOERTUIGEN


1. Wat is het? 

Een prioritair voertuig is een voertuig dat uitgerust is met blauwe 
zwaailichten en een speciaal alarmsignaal, zoals politie- en 
brandweerwagens en de ambulances van hulpdiensten.


2. Hoe moet je reageren?

Zijn de blauwe zwaailichten niet aan, of branden die, maar is er 
geen alarmsignaal te horen, dan mag je gewoon verder rijden. 

Maar schijnen de blauwe zwaailichten en hoor je het alarmsignaal, 
dan moet je voorrang verlenen, indien nodig de rijbaan verlaten 
of vertragen of stoppen.



HIERARCHISCHE VOLGORDE

De hiërarchische volgorde loopt als volgt:
. als hoogste de politieagent,
. hieronder de verkeerslichten,
. daaronder de verkeersborden,
. en onderaan de verkeersregels. 

Jullie kennen al een aantal verkeersregels. Bijvoorbeeld dat je op 
een gewone rijbaan maximaal 90 km/uur mag rijden. 
Maar verkeersborden gaan boven de regels. Zo kan een gebodsbord 
zeggen dat de maximaal toegelaten snelheid slechts 
70 km/uur mag zijn. 
Verkeerslichten staan nog een stap hoger. 
En is er een bevoegd persoon, dan tellen de lichten niet meer, 
maar alleen maar zijn bevelen. 
(Zelfs een ambulance met zwaailichten en alarmsignaal moet stoppen 
als een agent het bevel geeft).



ALARMNUMMER 

112 is het internationaal alarmnummer voor de hulpdiensten. 
Maar is er een praatpaal in de buurt, dan gebruik je die bij voorkeur.
------

--18----
DE RONDE VERKEERSLICHTEN 


1. Rond rood verkeerslicht. 

Brandt een rond rood verkeerlicht rechts van jou, dan duidt een 
stopstreep de plaats aan waar je moet stoppen.
Is er geen stopstreep, dan mag je niet voorbij het verkeerslicht 
rijden.


2. Waar staat het ronde verkeerslicht? 

Een rond verkeerslicht moet rechts van jou staan.
Het mag boven de de rijbaan en ook links van de rijbaan herhaald 
worden.


3. Wat als het enkel links staat?

Staat het enkel links van jou, dan moet je er geen rekening mee 
houden. 


4. Opstelvak voor fietsers en tweewielige bromfietsen.

Op sommige kruispunten is met een wegmarkering een opstelvak voor 
fietsers en tweewielige bromfietsen gemaakt. 

Auto's moeten, als het licht oranjegeel wordt of rood is, stoppen 
voor de eerste stopstreep. Dat is de streep 
die de bestuurders het eerste zien. 
Fietsers en tweewielige bromfietsen stoppen voor de tweede stopstreep. 
Dat is de streep die het dichtst bij het kruispunt is.



EEN ROND GROEN LICHT 


1. Wat betekent het? 

Wordt het licht groen, dan mag je het kruispunt oprijden, 
op voorwaarde dat het vrij is.


2. Borden betreffende de voorrang onder het verkeerslicht. 

Op veel plaatsen zul je onder het groene licht een bord zien staan 
dat de voorrang regelt. 
Deze borden gelden niet als de verkeerslichten werken!


3. Groen licht vervangen door een oranjegeel licht. 

Soms wordt het groen licht vervangen door een oranjegeel knipperlicht. 
Ook dan mag je doorrijden, maar dan moet je dubbel voorzichtig 
zijn en rekening houden met de voorrangsregels.



ROND ORANJEGEEL LICHT 


1. Betekenis rond oranjegeel licht.

Wordt het licht oranjegeel, dan mag je het niet voorbijrijden en 
stop je voor de stopstreep. 
Je mag enkel voorbij een oranjegeel licht rijden, als je echt niet 
veilig meer kunt stoppen. 
Na enkele seconden wordt het licht rood.


2. Knipperend oranjegeel licht.

Je mag wel voorbij een knipperend oranjegeel licht rijden, maar dan 
moet je wel rekening houden met de borden die de voorrang regelen 
en met de voorrangsregels en extra voorzichtig zijn.



PIJLEN DIE DE RONDE LICHTEN VERVANGEN 

Het rode licht, het vast oranjegeel licht en het groene licht mogen 
respectievelijk vervangen worden door één of meer rode, oranjegele 
of groene pijlen. 

Deze pijlen hebben dezelfde betekenis als de ronde lichten, 
maar het verbod (rood) of de toelating (groen) geldt dan enkel 
voor de richtingen die door de pijlen worden aangegeven.



ROOD VERKEERSLICHT EN GROENE PIJL 


Betekenis? 

Soms is bij de ronde verkeerslichten een groene pijl geplaatst. 

Brandt een groene pijl, terwijl ook het ronde rode licht brandt, 
dan wil dit zeggen dat voertuigen in de richting van de pijl mogen 
afslaan. 

Maar wil een bestuurder het kruispunt oprijden, moet hij wel heel 
voorzichtig zijn en voorrang verlenen aan alle weggebruikers die 
uit de andere richtingen komen.



ONTRUIMINGSPIJL 


Wat is het?

Op een kruispunt, waar normaal het grootste deel van het verkeer 
naar links afslaat, kan een afzonderlijk geplaatste groene pijl 
aanduiden dat het verkeer, dat uit de tegenovergestelde richting 
komt, tegengehouden wordt door een rood licht. 


Hoe moet je reageren?

Wanneer er geen tegenliggers zijn, mag je het kruispunt natuurlijk 
al ontruimen voor de groene ontruimingspijl brandt. 

Brandt de groene ontruimingspijl, dan mag je niet nog vlugvlug 
voorbij een rood licht het kruispunt oprijden.



PIJLEN BOVEN DE RIJSTROKEN

Op sommige grote wegen hangen boven de rijstroken pijlen.


Groene pijl. 

Groene pijlen boven de rijstroken willen zeggen dat het toegelaten 
is om op deze rijstroken te rijden. 
Maar hou er rekening mee dat je in normale omstandigheden de meest 
rechtse rijstrook moet kiezen. 
De linkse rijstroken mag je gebruiken om:
. links in te halen,
. of waar blauwe borden met pijlen staan, om je naar een
  bepaalde bestemming te begeven,
. of bij heel druk fileverkeer.


Oranjegele pijl. 

Een oranjegele pijl zegt dat je een bepaalde rijstrook moet verlaten.


Rood kruis.

Verschijnt een rood kruis, dan mag je helemaal niet meer op die
rijstrook rijden.



LICHTEN BIJ EEN OVERWEG 


1. Knipperend maanwit licht. 

Nader je een overweg en knippert het maanwit licht, dan mag je de 
overweg oprijden.


2. Links inhalen op een overweg.

Ik herinner er jullie nog even aan dat, als een overweg wordt 
aangeduid door een van deze borden en het maanwit licht knippert
(of als er slagbomen zijn), je dan voertuigen links mag inhalen.


3. Rode knipperende lichten.

Beurteling knipperende rode lichten zeggen dat niemand de overweg 
mag oversteken, ook geen voetgangers. 

(Tip examen) Voorbij deze rode lichten rijden, is een ernstige 
overtreding en zoals bij elke ernstige overtreding kan je rijbewijs 
meteen ingetrokken worden.



VERKEERSLICHTEN VOOR VOETGANGERS EN FIETSERS

Autobestuurders moeten geen rekening houden met de speciale lichten 
voor voetgangers of voor fietsers en tweewielige bromfietsen.



TRAMS 


1. Lichten.

Er zijn ook speciale lichten voor trams.


2. Betekenis van de lichten.

1. Omgekeerde driehoek heeft dezelfde betekenis als groen licht.
2. Cirkel heeft dezelfde betekenis als vast oranjegeel licht.
3. Horizontale balk heeft dezelfde betekenis als rood licht.
4. Verticale balk geeft toelating alleen rechtdoor te rijden.
5. Schuine balk naar rechts of links geeft toelating om alleen in 
   xdie richting te rijden.
------

--19----
VOORRANGSWEG 


1. Voorrangsweg. 

Het gele ruitvormig bord geeft aan dat je op een voorrangsweg rijdt 
en voorrang hebt op de volgende kruispunten. 


2. Links inhalen mag.

Rijd je op een voorrangsweg, dan mag je op een kruispunt een ander 
voertuig links inhalen, als het veilig kan.


3. Einde voorrangsweg. 

Een voorrangsbord met een zwarte streep erdoor zegt dat x meter 
verder de voorrangsweg eindigt en dat je zult moeten voorrang verlenen. 
x woordt aangeduid onder het bord.



VOORRANG OP HET EERSTVOLGENDE KRUISPUNT

1. Borden. 


Verkeersborden als deze maken je duidelijk dat je enkel op het 
eerstvolgende kruispunt voorrang hebt. 

Zie je dit bord staan, dan mag je, net zoals op een voorrangsweg, 
op het kruispunt een voertuig links inhalen.


2. Afbuigende voorrangsweg.

Een kruispunt waar je voorrang hebt, loopt niet altijd rechtdoor, 
maar kan ook een bocht maken. 
Een dikke witte lijn op het blauwe onderbord geeft aan in welke 
richting het voorrangstraject afbuigt.



VOORRANG VERLENEN 


1. Bord. 

Een omgekeerde driehoek betekent dat je voorrang moet verlenen aan 
bestuurders die op de openbare weg rijden die jij wilt oprijden en 
dat je, indien het nodig is, moet stoppen. 
Zijn er geen bestuurders op de dwarsende weg, dan hoef je niet te 
stoppen, en mag je het kruispunt oprijden.


2. Haaientanden. 

Een lijn gevormd door omgekeerde driehoeken, ook wel haaientanden 
genoemd, duidt de plaats aan waar je, als dat nodig is, moet stoppen.


3. Onderbord.

Een onderbord kan aangeven dat je extra voorzichtig moet zijn bij 
het oprijden van het kruispunt, omdat fietsers of bromfietsers in 
beide richtingen op het fietspad kunnen rijden.



STOP 


1. Het stopbord.

Staat er een stopbord, dan moet je altijd eerst volledig stoppen 
voor de stopstreep, voor je het kruispunt mag oprijden.


2. Onderbord.

Ook bij een stopbord kan een onderbord je er attent op maken extra 
voorzichtig te zijn, omdat fietsers of bromfietsers uit beide 
richtingen kunnen aangereden komen.



ROTONDE 


1. Hoe wordt een rotonde aangegeven?

Een rotonde wordt aangegeven: 
. door het bovenste blauwe verkeersbord,
. en bij de invalswegen staat een van de twee borden die de 
voorrang regelen.


2. Richtingaanwijzer.

Bij het oprijden van een rotonde mag je de richtingaanwijzer aanzetten, 
maar het moet niet.
Bij het verlaten van een rotonde moet je de rechterrichtingaanwijzer 
aanzetten.


3. Voorrang.

Bij het oprijden van een rotonde moet je voorrang verlenen aan 
bestuurders die al op de rotonde rijden. 


4. Aanliggend fietspad. 

De meeste rotondes zijn ingericht met een aanliggend fietspad 
op de rotonde. 

Bij het verlaten van de rotonde moet je dan extra voorzichtig 
zijn en voorrang verlenen aan fietsers die op de rotonde het 
fietspad blijven volgen en aan voetgangers die willen oversteken.


5. Oversteekplaats voor fietsers.

Aan sommige rotondes zijn er oversteekplaatsen voor fietsers. 
Meestal liggen die oversteekplaatsen wat buiten de rotonde en zien 
fietsers een kleine omgekeerde driehoek. 
Dan moet je géén voorrang verlenen aan de fietsers, behalve wanneer 
ze zich reeds op de rijbaan hebben begeven.


6. Geen rotonde maar een plein of ronde verkeersgeleider.

Op een gewoon rond plein (dus geen rotonde), of een ronde 
verkeersgeleider, waar geen verkeersborden staan om de voorrang 
te regelen, geldt gewoon de voorrang van rechts.
------

--20----
ALGEMENE REGEL 


1. De voorrang van rechts.

Op kruispunten waar:
. geen bevoegd persoon is,
. en waar geen verkeerslichten staan,
. en ook geen borden die de voorrang regelen,
geldt de voorrang van rechts. 

Deze regel zegt: dat elke bestuurder (zowel van een auto of 
motorfietsen of tweewielige bromfietsen of fietsen), voorrang 
moet verlenen aan een bestuurder die van rechts komt aangereden, 
behalve indien hij op een rotonde rijdt 
of indien de bestuurder die van rechts komt uit een verboden 
rijrichting komt.

Het heeft geen belang of de bestuurder die van rechts komt:
. rechtdoor wil rijden,
. of naar links,
. of rechts wil afslaan.


Gestopt.
 
Ook als de bestuurder die van rechts komt vertraagt, of volledig 
stopt, behoudt die zijn voorrang en mag die als eerste het 
kruispunt oprijden.

Gestopt en geblokkeerd

Als de bestuurder die van rechts komt vertraagt, of volledig stopt, 
behoudt die dus zijn voorrang. 

Maar als de bestuurder die van rechts komt de voorrang niet kan 
nemen, omdat een reeks auto's de rijbaan dwarsen, 
dan moet de bestuurder die voorrang moet geven niet nutteloos 
blijven wachten, maar mag hij het kruispunt oprijden.


2. Verkeersbord.	

De voorrangsregel is dus eigenlijk dezelfde alsof op het kruispunt 
dit verkeersbord zou staan.



VERMINDERING VAN RIJSTROKEN 


1. Langs rechts: voorrang van rechts. 

Bij een vermindering van de rijstroken langs rechts krijgt de meest 
rechts rijdende bestuurder, die ingevolge de aangebrachte 
signalisatie (bord en pijlen) verplicht is zich met zijn 
voertuig van de wegvallende rechterrijstrook in de voor hem 
links gelegen rijstrook te bewegen, voorrang van rechts.

In die omstandigheden maakt het uitwijken naar links van deze 
bestuurder, die in die rijbeweging steeds zo dicht mogelijk bij 
de rechterrand van de rijbaan blijft, geen verandering van 
rijstrook of manoeuvre uit. 


2. Langs links: voorrang verlenen. 

Bij een vermindering van de rijstroken langs links moet de 
bestuurder die op de linkse rijstrook rijdt voorrang verlenen 
aan het rechtdoorgaand verkeer, omdat het veranderen van 
rijstrook een manoeuvre is waarbij je voorrang moet verlenen.



UITZONDERINGEN 


1. Een doorlopend fietspad.

De voorrang van rechts geldt niet wanneer er een doorlopend 
fietspad is. In dat geval mogen fietsers en bestuurders van 
tweewielige bromfietsen die op dat fietspad mogen rijden, 
eerst het kruispunt oprijden, gevolgd door de bestuurders die 
van rechts komen en tot slot de bestuurder die voorrang van 
rechts heeft verleend. 
Op een fietssuggestiestrook geldt wel de voorrang van rechts.


2. Een doorlopend trottoir en oversteekplaats voor voetgangers.

Een tweede uitzondering is wanneer er een doorlopend trottoir 
of een oversteekplaats voor voetgangers is. 
Ook in dat geval moet de bestuurder die van rechts komt, 
de voetgangers voor laten gaan, voor hijzelf en de bestuurder 
die voorrang heeft gegeven, het kruispunt mogen oprijden.


3. Verboden rijrichting.

Wanneer een bestuurder uit een verboden rijrichting komt gereden, 
geldt de voorrang van rechts ook niet.
Houd er wel rekening mee dat een onderbord kan aangeven dat 
bepaalde bestuurders wel uit die straat mogen
gereden komen. 
In dat geval moet je natuurlijk wel voorrang verlenen.


4. Tram.

Tot slot vermeld ik nog dat spoorvoertuigen geen voorrang van 
rechts moeten verlenen en dus eerst het kruispunt mogen oprijden, 
waarna de gewone voorrang van rechtsregel verder wordt toegepast.



DE VOORRANG VAN RECHTS GELDT NIET 


1. Pad en aardeweg.

De voorrang van rechts regel geldt niet op kruispunten met een 
gewone rijbaan en een AARDEWEG of PAD. 
In dit voorbeeld moet de bromfietster voorrang verlenen. 
En ook wanneer de laatste meters van een aardeweg verhard zijn, 
geldt de voorrang van rechts niet.


2. Privé-uitrit. 

Bij de aansluiting van een PRIVE UITRIT met de rijbaan. 
De bestuurder die de privé-uitrit verlaat, moet stoppen en 
voorrang geven aan weggebruikers (ook aan de voetgangers) 
op de openbare weg.


3. Verlaten van een parkeerplaats. 

Bij het verlaten van een PARKEERPLAATS.
De bestuurder die een parkeerplaats verlaat, moet voorrang geven 
aan weggebruikers (ook aan de voetgangers) op de openbare weg.


4. Rotonde. 

Bij het oprijden van een ROTONDE geldt geen voorrang van rechts. 
Bestuurders die zich al op de rontonde bevinden, hebben voorrang.
------

--21----
MANOEUVRES 


1. Wat wordt hiermee bedoeld? 

In de vorige delen hebben we uitgelegd hoe de voorrang op een 
kruispunt wordt geregeld. 
Maar een bestuurder moet ook voorrang verlenen wanneer hij een 
manoeuvre uitvoert. 

Met manoeuvres wordt bedoeld:
. van rijstrook veranderen;
. een rijbaan oversteken;
. een parkeerplaats oprijden;
. een parkeerplaats verlaten;
. een eigendom oprijden;
. een eigendom verlaten;
. keren in een straat;
. achteruitrijden. 


2. Wat moet je doen? 

Doe je een van bovenstaande manoeuvres, dan moet je dat:
. heel voorzichtig doen
. de andere weggebruikers (dus ook de voetgangers) niet in gevaar brengen
. voorrang verlenen.
------

--22----
TREIN 


1. Algemeen. 

Een trein rijdt op sporen of rails. Zijn stopafstand is heel lang 
en hij kan nooit uitwijken. Daarom moet je voorzichtig zijn als je 
een overweg nadert en goed rekening houden met de borden en signalisatie.


2. Lichten.

Knippert het maanwit licht, dan is er geen trein in aantocht en mag 
je over de overweg rijden.

Hoor je het geluidssein en/of knipperen de rode lichten, dan mag je 
je niet op de overweg begeven. 

Nog vlug over een overweg rijden terwijl de slagbomen al naar beneden 
gaan is trouwens een ernstige overtreding, waarbij je rijbewijs 
onmiddellijk kan ingetrokken worden.



TRAM - BUS 


1. Bijzondere overrijdbare bedding

a. Wat mag niet? 

Een bijzondere overrijdbare bedding is GEEN onderdeel van de rijbaan. 
Daarop mag je dus met een auto:
. niet rijden,
. niet stilstaan,
. en niet parkeren. 
Je mag ook de laatste meters voor een kruispunt NIET over een 
bijzondere overrijdbare bedding rijden om 
voor te sorteren als je naar links of rechts wilt afslaan.

b. Wat mag wel? 

Met een auto mag je WEL een bijzondere overrijdbare bedding dwarsen:
. om je eigendom of een parking te kunnen bereiken.
. of omheen een hindernis te rijden. 
Een dambordmarkering (zie afbeelding) duidt de plaats aan waar 
bestuurders op kruispunten over de bijzondere overrijdbare bedding 
kunnen rijden.


2. Autosnelweg en bijzondere overrijdbare bedding 

Op sommige autosnelwegen is de voormalige pechstrook omgevormd tot 
een BOB. 
Er zijn de nodige wegmarkeringen en signalisatie aangebracht: 
. een doorlopende ‘volle’ lijn;
. op regelmatige afstand het woord ‘BUS’ op het wegdek; 
. en bij elk begin borden ‘F18’ zoals hieronder afgebeeld. 
Die strook is dus geen pechstrook meer.

Op borden zoals dit wordt aangegeven welke voertuigen van de BOB 
gebruik mogen maken.
In dit voorbeeld:
. het openbare vervoer (bus);
. het gemeenschappelijk woon-werk- en woon-school vervoer; 
. en taxi’s.

Het is mogelijk dat op die bijzondere overrijdbare bedding een 
maximum snelheid geldt.


3. Sporen in de rijbaan. 

Soms liggen tramsporen ook in de rijbaan. 

Een bord verwittigt bestuurders dat er een kruising is van een 
openbare weg door een of meerdere in de rijbaan aangelegde sporen.


4. Voorrang. 

Een tram volgt de verkeersregels niet. Hij heeft altijd voorrang.

De trambestuurder moet enkel rekening houden met: 
. de bevelen van een bevoegd persoon, 
. en met de verkeerslichten.



BUS 


1. Busstrook. 

Borden geven aan dat er een speciale rijstrook voor bussen is. 
Ook hier kunnen onderborden aangeven wanneer sommige bestuurders 
wel op een busstrook mogen rijden.
Daarop mag je met een auto:
. niet parkeren,
. en niet rijden. 

Je mag WEL de laatste meters voor een kruispunt op een busstrook 
rijden om voor te sorteren, als je naar links of rechts wil afslaan.


2. Bushalte. 

Over een bushalte mag je wel rijden. 

Je mag er ook even stilstaan om iemand te laten in- of uitstappen. 
Maar er blijven wachten tot de bus komt, wat parkeren is, mag niet.


3. Parkeren en stilstaan. 

Een bushalte is vaak aangeduid door een wegmarkering.
Is dat echter niet het geval, dan mag je niet parkeren tot op 15 meter 
voor of voorbij het bord dat de bushalte aanduidt.


4. Voorrang. 

Tot slot vermeld ik nog dat je moet voorrang verlenen aan een bus 
die binnen de bebouwde kom de bushalte verlaat, als de 
richtingsaanwijzer brandt. 
(Bestuurders van autocars, bussen voor het vervoer van schoolkinderen 
of werknemers hebben geen voorrang wanneer zij onderweg opnieuw 
vertrekken nadat personen zijn in- of uitgestapt). 
Buiten de bebouwde kom moet je geen voorrang verlenen aan een bus 
die de halte verlaat.
------

--23----
VERBODEN TOEGANG VOOR BESTUURDERS IN DEZE RIJRICHTING 


1. Verbodsbord 

Dit verbodsbord zegt dat het voor iedere bestuurder 
(dus ook voor fietsers) verboden is om in deze richting voorbij 
het bord te rijden. 
Uit de tegengestelde richting mogen wel bestuurders aangereden komen.


2. Onderbord. 

Maar op een onderbord kan echter aangegeven worden wanneer fietsers 
of bestuurders van bromfietsen klasse A wel voorbij dit bord 
mogen rijden.



VERBODEN TOEGANG VOOR BESTUURDERS IN BEIDE RIJRICHTINGEN 


1. Verbodsbord.

Het rood rond verbodsbord zegt dat het voor alle bestuurders 
(dus ook fietsers) verboden is om in beide richtingen voorbij 
het bord te rijden. 
In de tegenovergestelde rijrichting mogen dus ook geen bestuurders 
rijden.


2. Onderbord.

Maar ook hier kunnen onderborden uitzonderingen toestaan


3. Uitgezonderd plaatselijk verkeer. 

Op heel wat plaatsen zie je een blauw onderbord met de tekst: 
uitgezonderd plaatselijk verkeer. 

Daarmee bedoelt men:

. De voertuigen van de bewoners van die straat en van de bezoekers.
  van die bewoners;
. Ook de voertuigen voor levering en onderhoud of toezicht;
. voertuigen van de ordediensten en prioritaire voertuigen;
. en ook fietsers en ruiters.



AFSLAAN EN KEREN 


1. Afslaan 

Deze borden zeggen dat het voor alle bestuurders (dus ook fietsers) 
verboden is om aan het volgende kruispunt naar links of naar rechts 
af te slaan, uitgezonderd voor bestuurders die op een onderbord staan 
aangeduid.


2. Keren 

En dit verbodsbord zegt dat, vanaf het bord tot en met het volgende 
kruispunt, het verboden is om te keren.
------

--24----
PIJL EN HINDERNIS 


1. Schuin naar beneden gerichte pijlen.

Op hindernissen kunnen borden met schuin naar beneden gerichte pijlen 
aangeven, dat de hindernis langs de door de pijl aangeduide richting 
moet voorbijgereden worden. 
Deze borden kunnen op een paaltje staan, maar ook op een gele 
verkeerszuil.



TE VOLGEN RIJRICHTING 


1. Gebodsborden. 

Deze gebodsborden met pijlen zeggen dat bestuurders verplicht zijn 
de richting van de pijl te volgen.


2. Onderbord. 

Maar op een onderbord kan echter aangegeven worden wanneer fietsers 
of bestuurders van bromfietsen klasse A niet verplicht zijn de 
rijrichting te volgen die de pijl aangeeft. 


3. Verschil. 

Er is een groot verschil tussen deze twee borden. Laat je dus 
tijdens het examen niet vangen.
Achteraan is een aanwijzingsbord en dat geeft dus aan dat het een 
weg is met eenrichtingsverkeer. 
Vooraan is een gebodsbord, dat zegt dat je verplicht bent de 
aangegeven richting te volgen.



VERKEERSGELEIDERS

Op sommige plaatsen staan geen borden, maar zijn wegmarkeringen of 
eilandjes de verkeersgeleider. 
Je moet deze rechts voorbijrijden.


------

--25----
DEFINITIES 


1. Stilstaan. 

a. Personen. 
Onder stilstaan verstaan we de tijd die nodig is om iemand te laten 
in- of uitstappen. 
Dat kan vrij vlug gebeuren wanneer het slechts 1 persoon is, 
maar het kan ook enkele minuten duren, 
wanneer bijvoorbeeld een volle bus kinderen moeten uitstappen. 

b. Goederen. 
Onder stilstaan verstaan we ook de tijd die nodig is om goederen te 
laden of te lossen. 
Ook dat kan soms een tijd duren, bijvoorbeeld wanneer mazout wordt 
geleverd of bij een verhuis.


2. Parkeren. 

Blijf je langer staan dan nodig om iemand te laten in- of uitstappen 
of om een lading te laden of te lossen, dan spreken we over: PARKEREN.


3. Een gestopt voertuig. 

Soms moet een voertuig stoppen, bijvoorbeeld omdat het verkeerslicht 
rood is of omdat er een stilstaande file is, of om voorrang te 
verlenen aan een andere bestuurder. 
Het op de openbare weg STOPPEN om deze redenen, wordt niet beschouwd 
als stilstaan of parkeren.


4. Een defect voertuig. 

Een voertuig dat op de openbare weg defect raakt en niet meer 
behoorlijk kan rijden, is geen stilstaand of geen geparkeerd voertuig. 
Het is een DEFECT VOERTUIG. 
Een defect voertuig dat niet op een veilige plaats kan geparkeerd 
worden, moet door middel van de 
gevarendriehoek voor andere weggebruikers herkenbaar gemaakt worden. 
De verkeersborden i.v.m. stilstaan en parkeren slaan niet op een 
defect voertuig.



ALGEMENE REGELS: WAAR PARKEREN EN STILSTAAN 


1. Op de berm. 

Is er plaats:
. binnen een bebouwde kom op de gelijkgrondse berm,
. buiten de bebouwde kom op eender welke berm,
dan moet je daar je auto parkeren.

Op sommige wegen is rechts van de rijbaan een dikke witte streep 
geschilderd. 
Daarnaast is de plaats om te parkeren of om stil te staan.


2. Deels op de berm en deels op de rijbaan. 

Is de berm niet breed genoeg, dan parkeer je deels op de berm en 
deels op de rijbaan. 
Maar: je moet er wel voor zorgen dat er nog minstens 1,5 meter 
vrije doorgang blijft voor voetgangers die de berm gebruiken.


3. Op de rijbaan.

Parkeer je op de rijbaan, dan doe je het als volgt: 

. zo dicht mogelijk naast de rand van de rijbaan. 
. rechts in de rijrichting. Dus zomaar ergens op de rijbaan of 
  langs links stilstaan of parkeren, is verboden.
. dubbel parkeren of stilstaan is verboden. 
. minstens 1 meter vrije ruimte laten tussen twee geparkeerde wagens.

MAAR op een rijbaan met éénrichtingsverkeer, mag de auto zowel 
langs rechts of langs links worden opgesteld.



WAAR IS STILSTAAN EN PARKEREN VERBODEN - ALGEMENE PLAATSEN 


1. Gevaar of hinder. 

e mag niet stilstaan en niet parkeren:
. op alle plaatsen waar je voertuig een gevaar kan zijn voor de 
  andere weggebruikers of ze onnodig zou hinderen.


2. Autosnelweg. 

Je mag niet stilstaan en niet parkeren:
. op de rijstroken, op de op- of afritten, of op de pechstrook.


3. Autoweg. 

Je mag niet stilstaan en niet parkeren:
. op autowegen. 


4. Trottoir of voetpad. 

Je mag niet stilstaan en niet parkeren:
. op een trottoir / voetpad.


5. Op een verhoogde inrichting. 

Je mag niet stilstaan en niet parkeren:
. op een verhoogde inrichting. 


6. Fietspad.

Je mag niet stilstaan en niet parkeren:
. op een fietspad.


7. Busstrook. 

Je mag niet stilstaan en niet parkeren:
. op een busstrook. 


8. Dambordmarkering. 

Je mag niet stilstaan en niet parkeren:
. op een dambordmarkering. 
Tramsporen in de rijbaan


9. Verdrijvingsvlak. 

Je mag niet stilstaan en niet parkeren:
. op een verdrijvingsvlak.


10. Verkeersgeleider. 

Je mag niet stilstaan en niet parkeren:
. op een verkeersgeleider.


11. Op tramsporen. 

Je mag niet stilstaan en niet parkeren:
. op tramsporen. 
Tramsporen in de rijbaan


12. Op overwegen. 

Je mag niet stilstaan en niet parkeren:
. op overwegen.



WAAR IS STILSTAAN EN PARKEREN VERBODEN 
- OP DE RIJBAAN EN OP DE BERM? 


1. Op oversteekplaatsen van voetgangers en fietsers. 

Je mag niet stilstaan en niet parkeren op de rijbaan en op de berm:
. op een oversteekplaats voor voetgangers.
. op een oversteekplaats voor fietsers. 


2. Kruispunten zonder verkeerslichten. 

Je mag niet stilstaan en niet parkeren op de rijbaan en op de berm:
. op kruispunten op minder dan 5 meter van de verlenging van de
  naastbijgelegen rand van de dwarsrijbaan.


3. Kruispunt met verkeerslichten.

Je mag niet stilstaan en niet parkeren op de rijbaan en op de berm:
. op kruispunten met verkeerslichten, tot 20 meter voor het verkeerslicht.


4. Verkeerlichten en verkeersborden buiten een kruispunt. 

Je mag niet stilstaan en niet parkeren op de rijbaan en op de berm:
. tot op 20 meter voor verkeerslichten buiten een kruispunt.
. tot op 20 meter voor verkeersborden. 

(*) Maar in deze twee laatste gevallen is er wel een uitzondering.
Als:
. de onderkant van het verkeersbord of licht minstens 2 meter hoog is,
. en de bovenkant van de auto met lading niet hoger is dan 1 meter 65,
dan geldt de 20 meter niet. 



WAAR IS STILSTAAN EN PARKEREN VERBODEN - OP DE RIJBAAN? 


1. Voor oversteekplaatsen. 

Je mag niet parkeren of stilstaan op de rijbaan:
. op minder dan 5 meter voor een oversteekplaats voor voetgangers,
. of voor fieters en tweewielige bromfietsen.


2. Onder bruggen. 

Je mag niet parkeren of stilstaan op de rijbaan:
. onder bruggen.


3. In tunnels. 

Je mag niet parkeren of stilstaan op de rijbaan:
. in tunnels.


4. Nabij de top of een helling. 

Je mag niet parkeren of stilstaan op de rijbaan:
. nabij de top van een helling.


5. Voor of in een onoverzichtelijke bocht. 

Je mag niet parkeren of stilstaan op de rijbaan:
. in of voor een gevaarlijke bocht.
------

--26----
WAAR MAG JE NIET PARKEREN OP DE RIJBAAN MAAR WEL STILSTAAN 


1. Een meter vrije tussenruimte. 

Je mag niet parkeren (maar wel stilstaan):
. als je langs de voor- en achterkant van je auto niet 1 meter vrije 
  tussenruimte kunt laten.


2. Bus- tram- trolleyhalte. 

Je mag niet parkeren (maar wel stilstaan):
. 15 meter voor en voorbij een bord dat een bus- een trolley- of een 
  tramhalte aangeeft.

Vaak wordt de ruimte waarbinnen je niet mag parkeren aangegeven door 
een wegmarkering. 
Er even stilstaan om iemand te laten in- of uitstappen mag dus wel.


3. Inrij van eigendom. 

Je mag niet parkeren (maar wel stilstaan):
. voor een inrij van eigendommen. 

De eigenaar mag het wel, als hij zijn nummerplaat duidelijk zichtbaar 
heeft aangebracht.


4. Garagepoort - Parkeerplaats.

Je mag niet parkeren (maar wel stilstaan):
. voor een garagepoort. 

De eigenaar mag het wel, als hij zijn nummerplaat duidelijk zichtbaar 
heeft aangebracht.

Je mag niet parkeren (maar wel stilstaan):
. waar je de toegang hindert tot buiten de rijbaan aangelegde 
  parkeerplaatsen.
. waar het het wegrijden van voertuigen kan hinderen.


5. Hindernis verplicht fietsers op de rijbaan te komen.

Je mag niet parkeren (maar wel stilstaan):
. als er een hindernis is, zodat fietsers of 2 wielige bromfietsers 
  of voetgangers op de rijbaan moeten komen.

  Maar: het moet dus wel om een hindernis gaan. 

Eindigt het fietspad, dan mag je, zoals in een vorige les al uitgelegd, 
niet stilstaan en niet parkeren op de rijbaan en op de berm tot 
op 5 meter voor en voorbij de plaats waar het fietspad eindigt 
en moet je ook voorrang verlenen.


6. Rijbaan te smal. 

Je mag niet parkeren (maar wel stilstaan):
. als de rijbaan te smal is. Er moet nog minstens 3 meter vrije doorgang 
  overblijven.


7. Tegenover andere auto.

Je mag niet parkeren (maar wel stilstaan):
. op een rijbaan met tweerichtingsverkeer tegenover een auto die 
  al stilstaat of geparkeerd staat, als dat het kruisen van twee 
  andere voertuigen bemoeilijkt.


8. Rijbaan van voorrangsweg. 

Je mag niet parkeren (maar wel stilstaan):
. buiten de bebouwde kom op de rijbaan van een voorrangsweg.
Binnen een bebouwde kom mag het wel.


9. Rijbaan verdeeld in rijstroken. 

Je mag niet parkeren (maar wel stilstaan):
. op een rijbaan parkeren die verdeeld is in rijstroken. 
Het mag wel als deze borden het toestaan.


10. Openbare weg met 3 rijbanen. 

Je mag niet parkeren (maar wel stilstaan):
. op de middelste rijbaan van openbare wegen met 3 rijbanen.


11. Twee rijbanen.

Je mag niet parkeren (maar wel stilstaan):
. buiten de bebouwde kom langs links op een openbare weg met twee
  rijbanen. 

Binnen de bebouwde kom, mag je links op de rijbaan parkeren of op 
de gelijkgrondse berm links naast de rijbaan.

Auto's mogen op die plaats parkeren:
. binnen de bebouwde kom,
. de rijbanen zijn gescheiden
  door een gelijkgrondse berm
  (waar de auto's staan).


12. Gele onderbroken streep. 

Je mag niet parkeren (maar wel stilstaan):
. naast een gele onderbroken streep op de rand van de rijbaan.


13. Parkeerplaats voor personen met een handicap. 

Je mag niet parkeren (maar wel stilstaan):
. op parkeerplaatsen voor personen met een handicap.


1. Parkeren verboden. 

Het ronde rood-blauwe bord, met 1 schuine streep, zegt dat, aan de 
kant waar dit bord staat, parkeren verboden is op de rijbaan en op 
de berm, tot aan het kruispunt.


2. Stilstaan en parkeren verboden. 

Dit ronde bord, met 2 schuine strepen, zegt dat, aan de kant waar dit 
bord staat, parkeren en stilstaan verboden is op de rijbaan en op de 
berm, tot aan het kruispunt.


3. Pijlen onder de borden. 

Onder borden i.v.m. parkeren kunnen pijlen staan die extra informatie 
geven. 

. Pijl die naar omhoog wijst, wil zeggen dat het verbod begint voorbij 
  het bord. 
. Pijl die naar beneden wijst, wil zeggen dat het verbod geldt tot aan 
  dit bord. 
. Pijl die naar omhoog en naar beneden wijst, wil zeggen: voor en 
  voorbij dit bord.
------

--27----
WAAR MAG JE NIET PARKEREN OP DE RIJBAAN MAAR WEL STILSTAAN 

1. Borden zone met beperkte parkeertijd. 

Dit bord geeft het begin en einde aan van een zone met beperkte 
parkeertijd. Zo een zone wordt ook blauwe zone genoemd.


2. Wanneer? 

Binnen deze zone moeten alle bestuurders van een auto, op werkdagen, 
de parkeerschijf gebruiken als ze hun auto parkeren. 

Je moet het doen van maandag tot en met zaterdag, tussen 9 en 18 uur, 
tenzij het anders is vermeld op het bord. 

De parkeerschijf moet je duidelijk zichtbaar achter de voorruit leggen


3. Hoe de tijd aanduiden op een schuif? 

Op de parkeerschijf plaats je het pijltje op het streepje dat volgt 
op het tijdstip van aankomst. 

Je mag dan twee uur parkeren, te tellen vanaf het tijdstip dat het 
pijltje aangeeft. 
Behalve als een verkeersbord een andere tijd aangeeft. 

Daarna moet je de auto verplaatsen en dus niet de tijd op de 
parkeerschijf veranderen.


4. Parkeerschijf buiten een zone. 

Let op: vaak moet ook buiten een blauwe zone, de parkeerschijf 
gebruikt worden.



ZONE 3,5 TON 


1. Parkeren toegestaan voor bepaalde voertuigen. 

Er zijn ook andere parkeerzones, zoals deze. 
Dit bord betekent dat parkeren toegestaan is voor voertuigen met 
een Maximaal Toegelaten Massa van 3,5 ton of minder. Een personenauto 
mag daar dus parkeren.



PARKEERMETERS EN AUTOMAAT 

Op heel wat plaatsen staan parkeerautomaten of parkeermeters. 
. Je moet daar het tarrief betalen dat op de automaat of op meter 
  staat vermeld. 
. Is het toestel defect, dan gebruik je de parkeerschijf.



IN- EN UITSTAPPEN 


1. Uitstappen. 

Voor je uitstapt moet je:
. de handrem optrekken,
. alle ramen en het open dak sluiten.
. Je schakelt de motor uit,
. neemt de sleutel uit het contact,
. en je sluit de deuren zodra je bent uitgestapt.


2. De auto verlaten.

De wagen verlaten doe je in de richting van de achterkant van de auto. 
Zo heb je zicht op het achteropkomend verkeer. 


3. Instappen.

Wil je instappen, dan ga je langs de voorzijde naar de auto. 
Zo heb je zicht op het achteropkomend verkeer.



TIJD 

Een defecte auto mag maximaal 24 uur op de openbare weg blijven staan. 

Een reclamevoertuig mag maximaal 3 uur op de openbare weg blijven staan. 

Een voertuig langs de openbare weg te koop aanbieden, is verboden.
------

--28----
ALCOHOL 


Waarom geen alcohol als je rijdt? 

Alcohol en autorijden gaan echt niet samen. 

Door de alcohol vermindert de aandacht, het beoordelings- en het 
reactievermogen. 
Een bestuurder is sneller vemoeid en zal zich soms overmoedig en 
roekeloos gedragen. 

Omdat een dronken bestuurder niet alleen een gevaar is voor zichzelf, 
maar ook voor de andere weggebruikers, organisert de politie vaak 
alcoholcontroles.



ALCOHOLCONTROLE: VOOR WIE?

Een alcoholcontrole kan opgelegd worden aan iedereen die op een 
openbare plaats aanstalten maakt om een voertuig of rijdier te 
gaan besturen of het bestuurt, dus ook aan fietsers en ruiters. 
Ook een rij-instructeur of een begeleider kan onderworpen worden 
aan een controle.

Ook iemand die (vermoedelijk) een ongeval heeft veroorzaakt, 
in dat geval zelfs aan een voetganger. Alcoholcontroles zullen 
NIET gevraagd worden aan passagiers, of iemand die in de auto 
ligt te slapen of aan voetgangers



DE ADEMTEST


1. Wat? 

ij een ademtest worden door middel van een draagbaar apparaat sporen 
van alcohol opgespoord in de uitgeademde lucht. 

Aan een bestuurder wordt gevraagd om gedurende een aantal seconden 
(+/- 7 sec.) hard en aanhoudend in 
het mondstuk van de ademtester te blazen, tot het (groen) 
verklikkerlicht uitgaat. Een continue fluittoon geeft aan dat er 
correct geblazen wordt. 

Het resultaat verschijnt enkele seconden later op het scherm van 
het toestel. Het apparaat zal dan een indicatie of aanwijzing 
geven of er al dan niet gedronken is. Het bepaalt met andere 
woorden in welke categorie het resultaat van het van de 
alcoholconcentratie zal liggen. 

De ademtester spoort het alcoholgehalte in de uitgeademde lucht op. 
Maar het resultaat ervan is slechts een aanduiding en nog geen echt 
exact resultaat. Het levert dus nog geen strafbaar bewijs op. 
Daarvoor is een bijkomende ademanalyse nodig of, bij gebrek aan een 
ademanalysetoestel, een bloedanalyse.


2. 15 minuten wachttijd. 

Een persoon aan wie gevraagd wordt een ademtest te doen, heeft recht 
om 1 keer 15 minuten wachttijd te vragen. 
Deze wachttijd kan belangrijk zijn, als je net voor de ademtest een 
glas alcohol hebt gedronken. 

Meestal zal de politieagent je zelf vragen of je 15 minuten wilt 
wachten alvorens de ademtest te doen. 
Doet de agent dat niet, dan mag je het zelf voorstellen. Het wordt 
je zeker niet kwalijk genomen.


3. Resultaat. 

1. Verschijnt een "S" (Safe / veilig) 

    . Het alcoholgehalte is onder het wettelijk toegelaten maximum.
    . Je mag verder rijden. 

2. Verschijnt een "A" (Alarm) 

    . De uitslag is positief.
    . Het alcoholniveau is ten minste 0,22 mg/liter uitgeademde 
	 alveolaire lucht (0,5 °/°°) maar onder 0,35 mg/l (0,8 °/°°). 
    . Je zult een ademanalyse moeten doen om het exacte resultaat 
	  te kennen. 

3. Verschijnt een "P" (Positief) 

    . De uitslag is positief.
    . Het alcoholniveau is minimum 0,35 mg/l (0,8 °/°°) of meer.
    . Je zult een ademanalyse moeten doen om het exacte resultaat 
	  te kennen. 

Weiger je een ademtest te doen, dan wordt je als (P)ositief beschouwd 
en krijg je gedurende
zes uur rijverbod.



ADEMANALYSE 


1. Wat? 

Bij een ademanalyse moet je in een toestel blazen dat de 
alcoholconcentratie in de uitgeademde alveolaire lucht meet 
(alveolair wil zeggen uit de longblaasjes). 

Het precieze resultaat van de ademanalyse wordt weergegeven op 
het scherm van het toestel (bijv. 0,28 mg/l.). Het toestel 
print ook een ticket af, waarop het resultaat staat en je 
ontvangt daarvan een kopie.


2. Resultaat: 

a. Heb je minder dan 0,22 mg alcohol per liter uitgeademde lucht: 

    . je mag verder rijden. 

b. Is het resultaat 0,22 of meer, maar minder dan 0,35: 

    . je moet je rijbewijs voor 3 uur afgeven. 
    . het is strafbaar en je krijgt een geldboete. 

c. Heb je 0,35 of meer: 

    . je moet je rijbewijs voor 6 uur afgeven.
    . ook een onmiddellijke intrekking van je rijbewijs is mogelijk.
    . je krijgt een geldboete.
    . na die 6 uur volgt een nieuwe ademanalyse of ademtest.



BLOEDPROEF 

Een bloedproef wordt afgenomen wanneer een ademtest of ademanalyse 
niet kan, bijvoorbeeld omdat de bestuurder naar het hospitaal is 
gevoerd. 

Maar een bloedproef kan ook meteen gebeuren, als een bestuurder 
bijvoorbeeld astma heeft of bijvoorbeeld te dronken is om te blazen. 

Het is niet de politie, maar een dokter die de bloedproef zal afnemen.



DRUGS 


1. Speekseltest: 

Bij een speekseltest wordt gevraagd om met een wattenstaafje wat 
speeksel uit de mondholte te schrapen, om zo het aanwezige gehalte 
aan drugs te kunnen bepalen. 

Is de uitslag meer dan de toegestane waarde: 
. je moet je rijbewijs meteen voor 12 uur afgeven. 
. ook een onmiddellijke intrekking van het rijbewijs is mogelijk. 
. na de 12 uur een nieuwe speekseltest. 

Overtreders riskeren daarenboven zware boetes en een verval van recht 
tot sturen tot maximaal 5 jaar.


2. Combinatie alcohol en drugs: 

Een combinatie van drugs en alcohol is uiteraard nog erger dan 
alcohol alleen. 

Bepaalde medicijnen hebben sowieso al een nadelig effect op het 
rijgedrag. Alcohol kan dat nog extra versterken.
------

--29----
EEN ONGEVAL ZONDER GEWONDEN 


1. Voertuig parkeren en lading verwijderen van wegdek. 

Is je voertuig defect of ben je betrokken bij een ongeval zonder 
gewonden, dan tracht je eerst en vooral je voertuig te parkeren 
op een plaats waar het mag staan. 
Is er wat lading op de weg gevallen, dan verwijder je die zo 
snel mogelijk.


2. Voorkom dat nog meer ongevallen gebeuren. 

Als een voertuig niet meer kan verplaatst worden, of de gevallen 
lading is vrij groot, dan stel je alles in het werk om te voorkomen 
dat er op die plaats, nog meer ongelukken gaan gebeuren. 

Dat doe je:
. in de eerste plaats door de gevarendriehoek te plaatsen,
. en als ze nog werken, de vier waarschuwingslichten te laten branden.
. Om te voorkomen dat er brand zou ontstaan, schakel je een nog 
  ronkende motor uit,
. en natuurlijk rook je niet op de plaats van het ongeval.


3. Gevarendriehoek. 

De gevarendriehoek moet goed zichtbaar opgesteld worden:
. op gewone wegen op minstens 30 meter voor de plaats van het ongeval,
. op autosnelwegen op minstens 100 meter.
. Hij moet voor naderende voertuigen zichtbaar zijn vanaf 50 meter. 


Moet verplicht in een auto aanwezig zijn:
. gevarendriehoek,
. brandblustoestel,
. fluojasje,
. verbanddoosje.


4. Europees aanrijdingsformulier. 

Bij een ongeval zonder gewonden moet je de politie niet laten komen, 
maar moet het Europees aanrijdingsformulier worden ingevuld en door 
de betrokkenen ondertekend. Met je handtekening bevestig je dat je 
akkoord gaat met wat op het document is ingevuld. 

(!) In het vak voor de situatieschets geef je best aan:
. de wegsituatie;
. de rijrichting van de voertuigen; 
. de positie van de voertuigen op het moment der botsing;
. de verkeerstekens (lichten, borden, lijnen);
. de straatnamen (of wegen). 

(!) Voorzijde formulier: wordt door beide partijen samen ingevuld 
en ondertekend.
Achterzijde formulier: vult elkeen nadien (vb thuis) apart in. 

Je moet trouwens steeds ter plaatse blijven als je betrokken bent 
bij een ongeval en vanaf 15 jaar ben je verplicht om je 
identiteitskaart te tonen, als een van de betrokkenen erom vraagt. 

Bij discussie, of als iemand het aanrijdingsformulier niet wil 
ondertekenen, laat je de politie komen.
Kan die niet komen, dan ga je zelf zo snel mogelijk aangifte 
doen in het politiebureel. 


5. Iemands eigendom beschadigd. 

Heb je iemands voertuig of eigendom schade toegebracht en vind 
je de eigenaar niet, doe dan alles om je identiteitsgegevens 
achter te laten of verwittig je de politie.


6. Defect voertuig - reclamevoertuig - op de openbare weg. 

Een defect voertuig mag je nooit langer dan 24 uur op de openbare 
weg achterlaten. 
(Een reclamevoertuig maximaal 3 uur).
(Een voertuig te koop aanbieden op de openbare weg mag niet).



ONGEVAL MET GEWONDEN 


1. Voorkom dat nog meer ongevallen gebeuren. 

Zijn er slechts lichtgewonden, dan parkeer je het voertuig op een 
plaats waar het mag staan. 

Kan dat niet, of zijn er zwaargewonenden, dan doe je weer alles 
om te voorkomen dat er nog meer ongevallen gebeuren: 
. Gevarendriehoek.
. Waarschuwingslichten.
. Ronkende motor afzetten.
. Niet roken.


2. Fluojasje. 

Vergeet niet het fluojasje aan te doen als je op een autoweg of 
autosnelweg de auto verlaat.
. Bestuurder: is dat verplicht.
. Passagiers: niet verplicht, maar doen het best ook. 

Als het niet echt nodig is, loop dan niet op de pechstrook of op 
de rijstroken, maar neem plaats achter de vangrails. 

Moet verplicht in een auto aanwezig zijn:
. fluojasje,
. gevarendriehoek,
. brandblustoestel,
. verbanddoosje.


3. Situatie inschatten. 

Voor je de hulpdiensten verwittigt, moet je eerst de situatie inschatten: 

. Waar ben je?
. Zijn er een of meerdere licht- of zwaargewonden?
. Zitten er personen gekneld in een voertuig?
. Is er misschien brand of brandgevaar?


4. Praatpaal / Noodnummer. 

Gebruik bij voorkeur een praatpaal als die in de buurt is.
(Behalve bij brand in een tunnel). 

Anders vorm je het internationaal noodnummer 112. 
Via dat nummer wordt automatisch ook de politie verwittigt, 
die trouwens altijd bij een ongeval met gewonden moet komen en 
de nodige vaststellingen zal doen. 

Als er brand of rook hangt in een tunnel kan dit giftige gassen 
veroorzaken. Verwittig in dat geval de hulpdiensten via het 
noodnummer 112.



DE GEWONDEN 


1. Niet verplaatsen.
Indien het niet levensnoodzakelijk is, verplaats je zelf best zelf 
geen gewonden. Ze kunnen immers breuken of inwendige bloedingen 
hebben.


2. Helm op hoofd laten.

Een helm laat je op het hoofd, behalve als de gewonde 
ademhalingsmoeilijkheden heeft of bijvoorbeeld moet braken.


3. Drank en medicijnen.

Geef een gewonde ook geen drank of medicijnen.


4. Bloeding.

En bij een hevige bloeding dek je de wonde af met een probere 
zakdoek of breng je een drukverband aan.



TUNNELS 


1. Rijden in een tunnel. 

In een tunnel is het vaak donkerder dan buiten op de rijbaan. 
Daarom zet je best je zonnebril af en de dimlichten aan, 
ruim voor je een tunnel inrijdt. 
Als je dit net voor, of pas in de tunnel zelf zou doen, 
lijkt het voor achterliggers alsof je plots remt. 
Dit zou tot een schrikreactie kunnen leiden bij je achterliggers. 
Meestal is in een tunnel ook geen vlucht- of pechstrook. 
Wees dus voorzichtig en pas zonodig je snelheid aan.


2. Regels. 

. Als een tunnel langer is dan 500 meter, wordt hij aangeduid 
  door het eerste bord.
. De exacte lengte kan op het bord aangegeven worden.
. Ruim voor het inrijden: 
. Dimlichten aanzetten, ruim voor je de tunnel inrijdt. 
. Zonnebril afzetten.
. In een tunnel zijn verboden:
. parkeren of stilstaan 
. keren
. achteruitrijden
. Ongeval in een tunnel:
. Verwittig de hulpdiensten bij voorkeur via de noodtelefoon in 
  de tunnel. 
. Is er geen noodtelefoon, gebruik dan je gsm (112).
. Bij brand of hevige rook: 
. De auto rechts parkeren 
. De sleutel op het contact laten zitten.
. Tunnel verlaten (via de nooduitgang).



VLUCHTMISDRIJF 


1. Help, de politie heeft mij gevonden... 

Regelmatig zoeken jongeren hulp op het Gratis Rijbewijs Online forum, 
nadat ze eerst vluchtmisdrijf hebben gepleegd en tot hun grote 
verbazing de politie hen toch heeft gevonden.


2. Wanneer pleeg je vluchtmisdrijf? 

Vluchtmisdrijf pleeg je als je moedwillig de plaats van een ongeval 
verlaat omdat je denkt of weet de aanleiding of de oorzaak van een 
ongeval te zijn, en je bedoeling is om te ontsnappen aan de 
vaststellingen en aan de gevolgen. 

Overtuigd zijn dat niemand je gezien heeft is een grote vergissing 
en denken dat men je nooit zal vinden een even grote. 

Pleeg nooit vluchtmisdrijf, want er staan zware straffen op en niemand 
kan je daarbij nog helpen.
------

--30----
HEB JE DE AUTO ECHT NODIG? 


1. Te voet - met de fiets - openbaar vervoer: (STOP-principe). 

Stappen
Trappen
Openbaar vervoer
Privaat vervoer

Met een auto rijden is niet alleen duur, maar ook schadelijk voor 
het milieu. 

Vraag je daarom voor je vertrekt af, of je de auto wel echt nodig 
hebt?
. Is de afstand niet te kort en kan je misschien beter te voet gaan 
  (tot 1 km)?
. Of is de fiets misschien het aangewezen vervoermiddel 
  (1 tot 10 km)?
. Of geraak je met het openbaar vervoer op je bestemming? 

Korte afstanden rijden met een koude motor is niet alleen schadelijk 
voor de motor, het verhoogt ook het brandstofverbruik.



TIPS OM ZUINIG TE RIJDEN 


1. Aanbevolen toerental om te schakelen. 

Neem je toch de auto, besef dan dat sportief rijden, waarbij je 
voortdurend schakelt en hoge toerentallen haalt, zeer veel brandstof
 vereist. 

Houd daarom rekening met de aanbevolen toerentallen om te schakelen, 
die weliswaar naar gelang de omstandigheden 
kunnen wijzigen: 

. Benzine: 2500 toeren.
. Diesel: 2000 toeren.


2. Lading is extra brandstof. 

Hoe zwaarder de lading, hoe meer brandstofverbruik. 
Check regelmatig of in de koffer van de auto geen onnodige spullen 
liggen.


3. Skibox en imperiaal.

Een skibox op het dak van een auto en een imperiaal verhogen de 
luchtweerstand. 
Ook deze verwijder je best zodra je ze niet meer nodig hebt.


4. Fiets achteraan. 

Een fiets vervoer je bij voorkeur niet op het dak van de auto, 
maar plaats je op een rek achteraan de wagen.


5. Ramen dicht. 

En ook rijden met de ramen open, verhoogt de luchtweerstand en kost 
extra brandstof. Beter is dan de ventilator of airco aan te zetten.


6. Stroomverbruikers. 

Ook de diverse stroomverbruikers, zoals aircon, verwarming, 
achterruitverwarming, ventillator (...) schakel je best uit als 
ze niet echt nodig zijn.


7. Banden. 

Het is belangrijk dat je met de door de fabrikant voorgeschreven 
bandenspanning rijdt. 

Moet je een zware lading vervoeren, of een lange afstand afleggen, 
dan wordt de bandenspanning best wat verhoogd.

Afgesleten banden zijn helemaal uit den boze en mag je niet opnieuw 
laten insnijden.


8. Motor.

Ook een regelmatig onderhoud van de motor is noodzakelijk. 
Zo zorgt een vuile luchtfilter voor extra brandstofverbruik.

Vuile uitlaatgassen worden omgezet in ozon, zodra ze in contact komen 
met lucht.


9. Brandstof.

De brandstof waarmee de auto rijdt, heeft ook invloed op het milieu. 

. LPG is het milieuvriendelijkst, gevolgd door benzine. 
. Zwavelarme diesel is dan weer milieuvriendelijker dan gewone diesel.


10. Motor stil. 

En tot slot leg je best de motor stil, als je ergens langer dan 30 
seconden moet wachten.


ANTICIPEREND RIJDEN 

Wat is dat?

Onder anticiperend rijden verstaan we dat een bestuurder verder kijkt 
dan enkel maar naar de bestuurder voor hem. 

Tijdig inschatten wat er gaat gebeuren en tijdig het gaspedaal lossen, 
zodat de auto afremt op de motor, zorgt al voor heel wat besparing.
------

--31----
DE BANDEN VAN EEN AUTO 

1. Banden moeten in orde zijn. 

De banden zorgen voor het directe contact tussen de auto en het wegdek. 
Om veilig te rijden is het daarom heel belangrijk dat de banden van je 
auto in orde zijn. 

Afgesleten banden:
. verhogen de remafstand.
. verhogen het brandstofverbruik.
. verminderen ook de wegligging.


2. Profieldiepte. 

(!!) De profieldiepte van de diepliggende hoofdgroeven van een band, 
moet minimaal 1,6 mm zijn. 
Maar bij die diepte kun je eigenlijk niet meer spreken over veilig 
rijden, want bij een profieldiepte van minder dan 2 mm heb je al 
extra kans op aquaplaning. 

De profiel- of slijtage-indicatoren die je op heel wat banden vindt, 
geven aan wanneer de banden aan vervanging toe zijn. Controleer dat 
dus regelmatig.


3. Afgesleten banden. 

(!!) Afgesleten banden mag je niet opnieuw laten insnijden.


4. Bandendruk. 

De bandendruk moet beantwoorden aan de voorschriften van de fabrikant. 

. Die druk moet gecontroleerd worden, als de banden koud zijn.
. Hebben de banden een te lage druk, of een overdreven hoge, dan zal
  dit zorgen voor: meer bandenslijtage en kans op aquaplaning. 

(!!) Maak je een extra lange rit, of moet je een zware lading vervoeren,
dan wordt best de bandendruk lichtjes met 0,2 bar verhoogd.


5. Spijkerbanden. 

Spijkerbanden mogen tussen 1 november tot en met 31 maart geplaatst 
worden op voertuigen met een M.T.M. tot 3,5 ton. 

(!!) Snelheid:
. Gewone wegen: maximaal 60 km/uur.
. Autosnelwegen en wegen met 2x2 rijstroken: maximaal 90 km/uur.


6. Winterbanden. 

Bij gemiddelde temperaturen onder de 7 graden, plaats je best 
winterbanden op je auto. Je doet dat best op de vier wielen.


7. Sneeuwkettingen. 

Sneeuwkettingen mag je enkel plaatsen als er sneeuw of ijzel op de 
rijbaan ligt.


8. Aanduidingen op een autoband. 

Op een band staan heel wat aanduidingen. 
Bijvoorbeeld: 165/70 R 14 81 T (!!) 

165	=	Breedte van de band in mm.
70	=	Verhouding hoogte/breedte.
R	=	Radiaalband.
14	=	Diameter van de velg, uitgedrukt in inch.
81	=	Belastingsindex die het maximale draagvermogen aangeeft.
T	=	Snelheidsindex. Deze geeft de maximale snelheid aan die met 
        de band mag gereden worden.

Het is wettelijk verplicht de auto uit te rusten met een band die 
voldoet aan de maximale snelheid die de auto kan gaan rijden.


9. Het wisselen van banden. 

Het is belangrijk om uw banden iedere 10.000 à 15.000 kilometer 
onderling te verwisselen, zelfs als er geen slijtage zichtbaar is, 
zodat ze gelijkmatig afslijten. (!!) De banden moeten hierbij 
kruiselings (linksvoor wordt rechtsachter) worden verwisseld. 
Dit kan worden gedaan bij iedere auto met voor- of achterwielaandrijving. 

Ook bij auto's met inschakelbare of permanente vierwielaandrijving 
kunnen de vier banden het best kruislings worden verwisseld. 

Maar: Als uw banden slechts één looprichting hebben, moeten de banden 
worden verwisseld tussen twee wielen aan dezelfde zijde van het voertuig.


10. Het vastdraaien van de bouten. 

(!!) Let bij het aandraaien van de bouten of moeren op de juiste 
aandraaivolgorde. Volg altijd een kruislings patroon. Zo voorkom 
je dat de velg scheef getrokken wordt en vroegtijdig vast loopt 
op de schroefdraad.



OLIE 

(!!) De motorolie zorgt voor een soepele werking van de motor en 
voorkomt dat hij oververhit geraakt en blokkeert. 
De olie beschermt inwendige delen ook tegen roest en reinigt de motor. 

Er moet steeds voldoende olie in de motor zijn. Zorg er dus voor dat 
je weet waar de peilstok zich bevindt en controleer regelmatig het 
oliepeil. 
Dat moet je trouwens doen als de motor koud is (of een tijdje stilstaat) 
en de auto horizontaal staat. 

Zorg ervoor dat, als je een lange rit moet maken, er voldoende olie is 
(dicht bij de +). Is het niet zo, dan moet je wat olie bijvoegen. 



REMMEN 



1. Remmen.


De remmen van een auto zorgen ervoor dat je tijdig kunt vertragen en 
stoppen. Het spreekt vanzelf dat die in prima staat moeten zijn.
. Controleer ook regelmatig of er nog voldoende remvloeistof is.


2. Remmen en bochten. 

Wanneer je een bocht nadert, dan moet je voldoende afremmen voor de 
bocht. 
. In de bocht niet extra afremmen.
. In de bocht mag je wel wat gas bijgeven.


3. ABS.

Veel wagens zijn uitgerust met ABS of anti blokkeer systeem. Dit voorkomt 
dat de wielen tijdens het remmen blokkeren en de wagen slipt. 

Remmen met ABS wil niet zeggen dat je sneller remt, maar de auto blijft 
tijdens het remmen met ABS beter bestuurbaar. 
. Op een droog wegdek kan de remafstand met ABS
  iets langer zijn dan zonder ABS. 
. Op een nat wegdek is de remafstand met ABS langer dan
  met ABS op een droog wegdek.

Het ABS treedt in werking als je het rempedaal hard indrukt.
Blijft het lampje van ABS branden, dan ga je best naar de garage.


4. ESP: Electronic Stability Program

Deze technologie wordt door experts omschreven als de belangrijkste 
veiligheidsbijdrage sinds de autogordel en de airbag.

ESP of Electronisch stabiliteitssysteem, helpt de bestuurder van een 
voertuig wanneer deze in een kritieke situatie terechtkomt waarbij 
het voertuig dreigt te slippen. Dat kan bijvoorbeeld zijn bij plotse 
uitwijkmanoeuvres voor hindernissen, of bij verkeerd ingeschatte 
bochten of bij een verraderlijk wegdek. 

Het helpt te voorkomen dat het voertuig gaat slippen door een of 
meerdere wielen afzonderlijk af te remmen.


5. De auto slipt

Slippen: je auto schuift een andere kant op dan jij zelf voor ogen hebt.

Voorwielslip: Tijdens een dergelijke slip breekt de voorkant van de 
auto uit doordat de voorwielen blokkeren. 
Dit wordt ook wel onderstuur genoemd. In een bocht zal de auto in 
een voorwielslip naar buiten (uit de bocht) glijden. 

Achterwielslip: Hier breekt de achterkant van de auto uit. Je kunt 
het zien als dat de achterkant van de auto de voorkant in wil halen; 
de achterste wielen blokkeren. Dit wordt ook wel overstuur genoemd. 

Vierwielslip: Tijdens deze slipvorm blokkeren alle wielen.


Hoe reageren?

a. Voorwielslip:
Wat níet te doen: 
. Ondanks dat remmen waarschijnlijk je eerste impuls is, moet je zien 
  te voorkomen dat je te hard remt omdat hierdoor de wielen blokkeren 
  en je grip vermindert. 

b Achterwielslip: 
Wat wel te doen:
. Kijk in de richting waar je naar toe wilt. Onbewust handel je namelijk 
  in de richting waar je naar toe kijkt.
  Je kunt je dus bedenken wat dat betekent als je naar het gevaar blijft 
  kijken. 
. Tegensturen.
. Koppeling intrappen.
. Gas loslaten.

Wat níet te doen: 
. Hard remmen
. Reageer niet te heftig/ bruusk in je handelingen 
. Gas bijgeven (dit kan alleen bij een ondergrond die grip geeft en 
  niet glad is). 

Slippen en ABS:

Is je auto uitgerust met ABS en de wagen begint te slippen, dan duw 
je wel de rem zo hard mogelijk in.
------
